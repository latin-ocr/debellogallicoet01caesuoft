250 DE BELLO CIVlLI

Facta potestate, ex oppido mittitur, neque ab eo
prius Domitiani milites discedunt, quam in conspec-
tum Caesaris deducatur. Cum eo de salute sua orat,
atque obsecrat, sibi ut parcat; veteremque amicitiam
commemorat; Caesarisque in se beneficia exponit,
quae erant maxima: quod per eum in collegium pon-
tificum venerat3 quod provinciam Hispaniam ex prae-
tura habueram quod in petitione consulatus ab eo erat
sublevatus. Cujus orationem Caesar interpellat: se
non maleficii caussa ex provincia egressum, sed uti
se a contumeliis inimicorum defenderet ; ut tribunos
plebis, ea re ex civitate expulsos, in suam dignitatem
restitueret3 ut se, et populum Romanum, paucorum
factione oppressum, in libertatem vindicaret. Cujus
oratione confirm-atim, Lentulus, uti in oppidum rever-
ti liceat, petit : quod de sua salute impetraverit, fore
etiam reliquis ad suam spem solatio ι adeo esse per-
territos nonnullos, ut suae vitae durius consulere co-
gantur. Facta potestate, discedit.

XXIII. Caesar, ubi illuxit, omnes senatores, sena-
torumque liberos, tribunos militum, equitesque Ro-
manOS, adse produci jubet. Erant senatorii ordinis L.
Domitius, Ρ. Lentulus Spinther, L. Vibullius Rufus,
Sex. Quinctilius Varus quaestor, L. Rubrius3 praeter-
ea filius Domitii, aliique complures adolescentes, et
magnus numerus equitum Romanorum, et decurio-
num, quos ex municipiis Domitius evocaverat. Hos
omnes productos a contumeliis militum, conviciisque,
prohibet: pauca apud eos loquitur, quod sibi a par-
te eorum gratia relata non sit pro suis in eos maxi-mis
beneficiis. Dimittit omnes incolumes. Sestertium
sexagies, quod advexerat Domitius, atque in publi-
cum deposuerat, allatum ad se ab duumviris Corfini-

 

