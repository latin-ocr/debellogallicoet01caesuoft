 

LIBER IV. 89

endas eas usui sunt; et, quod omnibus constabat hi-
emare in Gallia oportere, frumentum his in locis in
hiemem provisum non erat.

XXX. Quibus rebus cognitis, principes Britana
niae, qui, post proelium factum, ad ea, quae jusserat
Caesar, facienda convenerant, inter se collocuti, quum
equites, et naves,et frunientumstzomanis deesse intel-
ligerent, et paucitatem militum ex castrorum exigui-
tate cognoscerent, quae hoc erant etiam angustiora,
quod sine impedimentis Caesar legiones transporta-
verat ; optimum factu esse duxerunt, rebellione facta,
frumento commeatuque nostros prohibere, et rem
in hiemem producere: quod, iis superatis, aut redi-
tu interclusis, neminem postea belli inferendi caussa
in Britanniam transiturum confidebant. Itaque, rur-
sus conjuratione facta, paullatim ex castris discede-
re, ac suos clam ex agris deducere, coeperunt.

XXXI. At Caesar, etsi nondum eorum consilia
cognoverat, tamen et ex eventu navium suarum, et
ex eo, quod obsides dare intermiserant, fore id, quod
accidit, susp1cabatur. Itaque ad omnes casus subsi-
dia comparabat. nam et frumentum ex agris quotidie
in castra conferebat; et, quae gravissime afflictae
erant naves, earum materia atque aere ad reliquas
reficiendas utebatur; et, quae ad eas res erant usui,-
ex continenti comportari jubebat. Itaque, quum id
summo studio a militibus administraretur, ΧΠ navi-
bus amissis, reliquis ut navigari commode posset
effecit.

XXXII. Dum ea geruntur, legione, ex consuetu-¹
dine, una frumentatum missa, quae appellabatur vu,
neque ulla ad id tempus belli suspicione interposita,

quum pars hominum in agris remaneret, pars etiam
ΤοΜ. Ι. M

