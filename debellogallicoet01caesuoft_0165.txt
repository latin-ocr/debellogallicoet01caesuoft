 

LIBER VI. 141

nubii regione pertinet ad fines Dacorum, et Anartium:
hinc se flectit sinistrorsus, diversis ab flumine regioni-
bus, multarumque gentium fines propter magnitudi-
nem attingit. neque quisquam est hujus Germaniae,
qui se aut adisse ad initium ejus silvae dicat, quum
dierum iter Lx processerit, aut, quo ex loco oriatur,
acceperit. Multa in ea genera ferarum nasci constat,
quae reliquis in locis visa non sint: ex quibus, quae
maxime differant ab ceteris, et memoriae prodenda
videantur, haec sunt-

XXVI. Est bos cervi figura, cujus a media fronte
inter aures uuum cornu exsistit, excelsius, magisque
directum his, quae nobis nota sunt, cornibus. Ab
ejus summo, sicut palmae, rami quam late diffundun-
tur. Eadem est feminae marisque natura, eadem for-
ma magnitudoque cornuum.

XXVH. Sunt item, quae appellantur Alces. Ha-
rum est consimilis capris figura, et varietas pellium;
sed magnitudine paullo antecedunt, mutilaeque sunt
cornibus, et crura sine nodis articulisque habent; ne-
que quietis caussa procumbunt, neque, si quo afflictae
casu conciderint, erigere sese aut sublevare possunt.
His sunt arbores pro cubilibus: ad eas se applicant,
atque ita paullum modo reclinatae quietern capiunt:
quarum ex vestigiis quum est animadversum a vena-
toribus, quo se recipere consuerint, omnes eo loco aut
ab radicibus subruunt aut accidunt arbores tantum,
ut summa species earum stantium relinquatur. Huc
quum se consuetudine reclinaverint, infirmas arbores
pondere affligunt, atque una ipsae concidunt.

XXVIII. Tertium est genus eorum, qui Uri ap-
pellantur. Hi sunt magnitudine paullo infra elephan-

tos; specIe, et colore, et figura tauri. Magna vis

