LIBER VH. 167

runt, flentesque, projectae ad pedes suorum, omnibus
precibus petierunt, ne se, ct communes liberos, hosti-
bus ad supplicium dederent, quos ad capiendam fu-
gam naturae et virium infirmitas impediret. Ubi eos
in sententia perstare viderunt, quod plerumque in sum-
mo periculo timor misericordiam non recipit, concla-
mare, et significare de suga Romanis, coeperunt. Quo
timore perterriti, Galli, ne ab equitatu Romanorum·¹
viae praeoccuparentur, consilio destiterunt.

XXVII. Postero die Caesar, promota turri, direc-
tisque operibus, quae facere instituerat, magno coorto
imbri, non inutilem hanc ad capiendum consilium
tempestatem arbitratus, quod paullo incautius custo-
dias in muro dispositas videbat, suos quoque langui-
dius in opere versarijussit, et, quid fieri vellet, osten-
dit. Legiones intra vineas in occulto expeditas co·
hortatur, ut aliquando pro tantis laboribus fructum
victoriae perciperent: his, qui primi murum adscen-
dissent, praemia proposuit, militibusque signum de—
dit. Illi subito ex omnibus partibus evolaverunt, mu-
rumque celeriter compleverunt.

XXVIII. Hostes, re nova perterriti, muro turri-
busque dejecti, in foro ac locis patentioribus cuneatim
constiterunt, hoc animo, ut, si qua ex parte obviam
contraveniretur‚ acie instructa depugnarent. Ubi ne-
minem in aequum locum sese demittere, sed toto un—
dique muro circumfundi, viderunt, veriti, ne omnino
spes fugae tolleretur, abjectis armis, ultimas oppidi
partes continenti impetu petiverunt: parsque ibi,
quum angusto portarum exitu se ipsi premerent, a mi·
litibus; pars jam egressa portis ab equitibus est in-
terfecta : nec fuit quisquam, qui praedae studeret.
Sic, et Genabensi caede et labore operis incitati, non

