LIBER viI. 169

spectum multitudinis fugerat: plusque animo provi-
dere et praesentire existimabatur, quod, re integra,
primo incendendum Avaricum, post deserendum, cen-
suerat. Itaque, ut reliquorum imperatorum res ad-
versae auctoritatem minuunt, sic liujus cx contrario
dignitas, incommodo accepto, in dics augebatur. Si·
mul in spem veniebant ejus affirmatione de reliquis
adjungendis civitatibus: primumque eo tempore Galli
castra munire instituerunt: et sic sunt animo con-ster-
nati, homines insueti laboris, ut omnia, quae. impera-
rentur, sibi patienda et perferenda existimarent.

XXXI. Nec minus, quam est pollicitus, Vercin—
getorix animo laborabat, ut reliquas civitates adjun-
geret, atque earum principes donis pollicitationibus-
que alliciebat. Huic rei idoneos homines deligebat,
quorum quisque aut oratione subdola, aut amicitia,
facillime capi posset. Qui, Avarico expugnato, re-
fugerant, armandos vestiendosque curat. Simul, ut
deminutae copiae redintegrarentur, imperat certum
numerum militum civitatibus, quem et quam ante diem
i'n castra adduci velit; sagittariosque omnes, quorum
erat permagnus in Gallia numeruS, conquiri, et ad se
mitti, jubet. His rebus celeriter id, quod Avarici de-
perierat, expletur. Interim Teutomatus, Olloviconis
filius‚ rex Nitiobrigum, cujus pater ab senatu nostro
amicus erat appellatus, cum niagno equitum suorum
numero, et quos ex Aquitania conduxerat, ad eum·
pervenit.

XXXII. Caesar, Avarici complures dies commo-
ratus, summamque ibi copiam frumenti et reliqui
commeatus nactus, exercitum ex labore atque inopia
refecit. Jam prope hieme confecta, quum ipso anni
tempore ad gerendum bellum vocaretur, et ad hostem

ΤοΜ. I. Y

vi

