LIBER Ι. 31

testimonium esse, quod, nisi rogatus, non venerit, et
quod bellum non intulerit, sed defenderit. Se prius
in Galliam venisse, quam populum Romanum ; nun-
quam ante hoc tempus exercitum populi Romani Gal-
liae provinciae fines egressum. Quid sibi vellet ? cur
in suas possessiones veniret? provinciam suam hanc
esse Galliam, sicut illam nostram. Ut ipsi concedi
non oporteret, si in nostros fines impetum faceret,
sic iterum nos esse iniquos, qui in suo jure se inter-
pellaremus. Quod fratres a senatu Aeduos appella·
tos diceret3 non se tam barbarum, neque tam im-
peritum esse rerum, ut non sciret, neque bello Allo-
brogum proximo Aeduos Romanis auxilium tulisse,
neque ipsos in his contentionibus, quas Aedui secum
et cum Sequanis habuissent, auxilio populi Romani
usos esse. Debere se suspicari, simulata Caesarem
amicitia, quod exercitum in Gallia habeat, sui op-
primendi caussa habere. Qui nisi decedat, atque
exercitum deducat ex his regionibus, sese illum non
pro amico, sed pro hoste, habiturum ε quod si eum in-
terfecerit, multis sese nobilibus principibusque po-
puli Romani gratum esse facturum. ld se ab ipsis
per eorum nuncios compertum habere ; quorum omui·
um gratiam atque amicitiznn ejus morte redimere pos-
set. Quod si decessisset, et liberam possessionem Gal-
liae sibi tradidisset, magno se illum praemio remune-
raturum, et, quaecunque bella geri vellet, sine uilo
ejus labore et periculo confecturum.

XLV. Multa ab Caesare in eam sententiam dicta
sunt, quare negotio desistere non posset, et neque
suam neque populi Romani consuetudinem pati, uti
optime meritos socios desereret; neque se judicare,
Galliam potius csse Ariovisti, quam populi Romani.

