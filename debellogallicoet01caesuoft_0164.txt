140 DE BELLO GALLICO

minuendae, caussa fieri praedicant. atque, ubi quis ex
principibus in concilio dixit se ducem fore, Qui sequi
velint, profiteantur ς consurgunt ii, qui et caussam et
hominem probant, suumque auxilium pollicentur, at-
que ab multitudine collaudantur: qui ex iis secuti
non sunt, in desertorum ac proditorum numero du-
cuntur3 omniumque iis rerum postea fides derogatur.
Hospites violare fas non putant: qui quaque de caus-
sa ad eas venerint, ab injuria prohibent, sanctosque
habent: iis omnium domus patent, victusque com-
municatur.

XXIV. Ac fuit antea tempus, quum Germanos
Galli virtute superarent, ultro bella inferrent, prop-
ter hominum multitudinem, agrique inopiam, trans
Rhenum colonias mitterent. Itaque ea, quae ferti-
lissima sunt, Germaniae loca circum Hercyniam sil-
vam ( quam Eratostheni et quibusdam Graecis fama
notum esse video, quam illi Orcyniam appellant,)
Volcae Tectosages occupaverunt, atque ibi consede-
runt. Quae gens ad hoc tempus iis sedibus sese con-
tinet, summamque habet justitiae et bellicae laudis 0—
pinionem: nunc quoque in eadem inopia, egestate,
patientia, qua Germani, permanent, eodem victu et
cultu corporis utuntur. Gallis autem provinciae pro-
pinquitas, et transmarinarum rerum notitia, multa ad
copiam atque usus largitur. Paullatim adsuefacti su-
perari, multisque victi proeliis, ne se quidem ipsi cum
illis virtute comparant.

XXV. Hujus Hercyniae silvae, quae supra de-
monstrata est, latitudo lx dierum iter expedito pa-
tet: non enim aliter finiri potest, neque mensuras
itinerum noverunt. Oritur ab Helvetiorum, et Ne-
metum, et Rauracorum finibus, rectaque fluminis Da-

 

