LIBER Ι. 5

urbe proficisci, et, quam maximis potest itineribus,
in Galliam ulteriorem contendit, ct ad Genevam per·
venit. Provinciae toti quam maximum militurn nu-
merum imperat3 (erat omnino in Gallia ulteriore le-
gio una) pontem, qui erat ad Genevam, jubet rescin-
di. Ubi de ejus adventu Helvetii certiores facti sunt,
legatos ad eum mittunt nobilissimos civitatis, cujus
legationis Nameius et Verudoctius principem locum
obtinebant, qui dicerent, sibi esse in animo, sine ullo
maleficio iter per provinciam facere, propterea quod
aliud iter haberent nullum ε rogare, ut ejus voluntate
id sibi facere liceat. Caesar, quod memoria tenebat,
L. Cassium consulem occisum, exercitumque ejus ab
Helvetiis pulsum, et sub jugum missum, concedendum
non putabat: neque homines inimico animo, data fa-
cultate per provinciam itineriS faciundi, temperaturos
ab injuria et maleficio existimabat. Tamen, ut spati—
um intercedere posset, dum milites, quos imperaverat,
convenirent, legatis respondit, diem se ad deliberan-
dum sumturum; si quid vellent, a. d. Idus Apr. re-
verterentur.

V111. Interea ea legione, quam secum habebat,
militibusque, qui ex provincia convenerant, a lacu Le-
manno, qui in flumen Rhodanum influit, ad montem
J uram, qui fines Sequanorum ab Helvetiis dividit,
millia passuum decem novem, murum in altitudinem
pedum sedecim, fossamque perducit. Eo opere per·
fecto, praesidia disponit, castella communit, quo faci-
lius, si se invito transire conarentur, prohibere posset.
Ubi ea dies, quam constituerat cum legatis, venit, et
legati ad eum reverterunt, negat, se more et exemplo
populi Romani posse iter ulli per provinciam dare3
et, si vim facere conentur, prohibiturum ostendit.

