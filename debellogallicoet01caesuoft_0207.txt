LIBER VII. 183

multis jam rebus perfidiam Aeduorum perspectam
habebat, atque horumdiscessu admaturari desectio-
nem civitatis existimabat: tamen eos retinendos non
censuit, ne aut inferre injuriam videretur, aut darc ti-
moris aliquam suspicionem. Discedentibus his bre-
viter sua in Aeduos merita exponit: quos et quam
humiles accepisset, compulsos in oppida, multatos
agriS, omnibus ereptis copiis, imposito stipendio, ob-
sidibus summa cum contumelia extortis; et quam in.
fortunam quamque in amplitudinem deduxisset, ut
non solum in pristinum statum redissent, sed om-
nium temporum dignitatem et gratiam antecessisse
viderentur. His datis mandatis, eos ab se dimittit.
LV. Noviodunum erat oppidum Aeduorum, ad ri-
pas Ligeris opportuno loco positum. Huc-Caesar om-
nes'obsides Galliae, frumentum, pecuniam publicam,
suorum atque exercitusimpedimentorum magnam par-
tem contulerat : huc magnum numerum equorum, hu-
jus belli caussa in Italia atque Hispania coe'mtum‚ mi·.
serat. Eo quum Eporedirix Virdumarusque venis-
sent, etde statu civitatiscognovissent, Litavicum Bi-
bracte ab Aeduis receptum, quod cst oppidum apud
eos maximae auctoritatis, Convictoiitanem magistra-
tum„ magnamque partem senatus ad eum conveni-sse,
legatos ad Vercingetorigem de pace et amicitia con-
cilianda publice missos; non praetermittendum tan-
tum commodum existimaverunt. Itaque, interfectis
Novioduni custodibus, quique eo negotiandi aut iti-
neris caussa convenerant, pecuniam atque equos in-
ter sc partiti sunt; obsides civitatum Bibracte ad ma-
gistratum deducendos curaverunt3 oppidum, quod ab
se teneri non posse judicabant, ne cui esset usui Ro-
manis, incenderunt ; frumenti quod subito potuerunt,

