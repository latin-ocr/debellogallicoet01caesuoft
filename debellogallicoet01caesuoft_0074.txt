50 DE EELLO GALLICO

aperto latere legiones circumvenire, pars summum
castrorum locum petere, coepit.

XXIV. Eodem tempore equites nostri, levisque
armaturae pedites, qui cum iis una fuerant, quos pri-
mo hostium impetu pulsos dixeram, quum se in castra
reciperent, adversis hostibus occurrebant, ac rursus
aliam in partem sugam petebant: et calones, qui ab
decumana porta, ac summo jugo collis, nostros vic-
tores flumen transisse conspexerant, praedandi caussa
egressi, quum respexissent, et hostes in nostris castris
versari vidissent, praecipites fugae sese mandabant:
simul eorum, qui cum impedimentis veniebant, clamor
fremitusque oriebatur3 aliique aliam in partem per-
territi ferebantur. Quibus omnibus rebus permoti,
equites Treviri, quorum inter Gallos virtutis opinio
est singularis, qui, auxilii caussa ab civitate missi, ad
Caesarem venerant, quum multitudine hostium castra
nostra compleri, legiones premi, et paene circumven-
tas teneri, calones, equites, funditores, Numidas, di-
versos dissipatosque in omnes partes fugere vidissent,
desperatis nostris rebus, domum contenderunt : Ro-
manos pulsos superatosque, castris impedimentisque
eorum hostes potitos, civitati renunciaverunt.

XXV. Caesar, ab decimae legIonIs cohortatione
ad dextrum cornu profectus, ubi suos urgeri, signis-
que in unum locum collatis duodecimae legionis con-
fertos milites sibi ipsos ad pugnam esse impedimen·
to; quartae cohortis omnibus centurionibus occisis,
signiferoque interfecto, signo amisso, reliquarum co-
hortium omnibus fere centurionibus aut vulneratis,
aut occisis, in his primopilo, P. Sextio Baculo, for-
tissimo viro, multis gravibusque vulneribus confecto,
ut Jam se sustinere non posset3 reliquos esse tardiores,

 

 

