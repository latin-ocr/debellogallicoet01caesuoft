48 DE BELLO GALLICO

Eadem autem celeritate adverso colle ad nostra cas=
tra, atque eos, qui in opere occupati erant, conten-
derunt.

XX. Caesari omnia uno tempore erant agenda:
vexillum proponendum, quod erat insigne, quum ad
arma concurri oporteret: signum tuba dandum : ab
opere revocandi milites: qui paullo longius, aggeris
petendi caussa, processerant, arcessendi: acies instru-
enda: milites cohortandi: signum dandum. Quarum
rerum magnam partem temporis brevitas, et succes-
sus, et incursus hostium impediebat. His difficulta-
tibus duae res erant subsidio, scientia atque usus mili·
tum, quod, superioribus proeliis exercitati, quid fieri
oporteret, non minus commode ipsi sibi praescribere,
quam ab ali1s doceri, poterant; et quod ab opere
singulisque legionibus singulos legatos Caesar disce-
dere, nisi munitis castris, vetuerat. Hi, propter pro-
pinquitatem et celeritatem hostium, nihil jam Cae-
saris imperium spectabant ; sed per se, quae videban-
tur, administrabant.

XXI. Caesar, necessariis rebus imperatis, ad co-
hortandos milites, quam in partem fors obtulit, decu-
currit; et ad legionem decimam devenit. Milites non
longiore oratione cohortatus, quani uti suae pristinae
virtutis memoriam retinerent, neu perturbarentur a-
nimo, hostIumque impetum fortiter sustinerent; quod
non longius hostes aberant, quam quo telum adjici
posset, proelii committendi signum dedit: atque, in
alteram partem item cohortandi caussa profectus,
pugnantibus occurrit. Temporis tanta fuit exiguitas,
hostiumque tarn paratus ad dimicandum animus, ut
non modo ad insignia accommodanda, sed etiam ad
galeas induendas, scutisque tegimenta detrahenda.

 

 

