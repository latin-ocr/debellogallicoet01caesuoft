LIBER VIII. ‘215

tris eorum intercisum, animadverteret ; pontibus palu-
de constrata, legiones transducit, celeriterque in sum-
mam planitiem jugi pervenit, quae declivi fastigio
duobus ab lateribus muniebatur. lbi legionibus in-
structis, ad ultimum jugum pervenit3 aciemque eo
loco constituit, unde tormento missa tela In hostium
cuneos conjici possent.

XV. Barbari, confisi loci natura, quum dimicare
non recusarent, si forte Romani subire collem cona-
rentur, paullatimque copias distributas dimittere non
auderent, ne dispersi perturbarentur, in acie perman-
serunt. Quorum pertinacia cognita, Caesar, xx co-
hortibus instructis, castrisque eo loco metatis, muniri
jubet castra. Absolutis operibuS, legiones pro vallo
instructas collocat : equites frenatis equis in stationi-
bus disponit. Bellovaci, quum Romanos ad insequen-
dum paratos viderent, neque pernoctare sine periculo,
aut diutius permanere sine cibariis eodem loco pos-
sent, tale consilium sui recipiendi inierunt. Fasces,
uti consederant, [namque, in acie sedere Gallos con-
suesse, superioribus commentariis declaratum est]
stramentorum ac virgultorum, quorum summa erat
in castris copia, per manus inter se traditos, ante a·
ciem collocaverunt; extremoque tempore diei, sig-
no pronunciato, uno tempore incenderunt. Ita con-
tinens flamma copias omnes repente a conspectu tex-
it Romanorum. Quod ubi accidit, barbari vehemen-
tissimo cursu refugerunt.

XVI. Caesar, etsi discessum hostium animadver-
tere non poterat, incendiis oppositis; tamen, id con-
silium quum fugae caussa initum suspicaretur, legio-
nes promovet, turmas mittit ad insequendum: ipse,
veritus insidias, ne forte in eodem loco subsistere

