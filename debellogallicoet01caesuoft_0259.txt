LIBER V111. 235

Togatae praefecit, quo majore commendatione con-
ciliaretur ad consulatus petitionem. Ipse tantum iti-
nerum faciebat, quantum satis esse ad mutationem
locorum propter salubritatem existimabat. Ibi quan-
quam crebro audiebat, Labienum ab inimicis suis sol-
licitari ; certiorque fiebat, id agi paucorum consiliis,
ut, interposita senatus auctoritate, aliqua parte exer-
citus spoliaretur; tamen neque de Labieno credidit
quidquam, neque, contra senatus auctoritatem ut ali-
quid faceret, potuit adduci. judicabat enim, liberis
sententiis Patrum conscriptorum caussam suam faci-
le obtineri. Nam C. Curio, tribunus plebis, quum
Caesaris caussam dignitatemque defendendam susce-
pisset, saepe erat senatui pollicitus, si quem timor
armorum Caesaris laederet, et quoniam Pompeii do-
minatio atque arma non minimum terrorem foro in·
ferrent, discederet uterque ab armis, exercitusque
dimitteret: fore eo facto liberam et sui juris civita-
tem. Neque hoc tantum pollicitus est ; sed etiam per
se discessionem facere coepit: quod ne fieret, con-
sules amicique Pompeii jusserunt3 atque, ita rem
moderando, discesserunt.

LIII. Magnum hoc testimonium senatus erat uni-
versi, conveniensque superiori facto: nam Marcel-
lus proximo anno, quum impugnaret Caesaris digni-
tatem, contra legem Pompeii et Crassi retulerat ante
tempus ad senatum de Caesaris provinciis ; sententiis-
que dictis, discessionem faciente Marcello, qui sibi
omnem dignitatem ex Caesaris invidia quaerebat, se-
natus frequens in alia omnia transiit. Quibus non
frangebantur animi inimicorum Caesaris, sed admo-
nebantur, quo majores pararent necessitudines, qui-

