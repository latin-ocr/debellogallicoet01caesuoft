que pro tempore et pro re caperet; ipse cum v le*
gionibus, et pari numero equitum, quem in continen-
ti relinquebat, solis occasu naves solvit: et, leni Af-
rico provectus, media circiter nocte vento intermis-
so, cursum non tenuit: et, longius delatus aestu, orta
lucc, sub sinistra Britanniam relictam conspexit. Tum
rursus aestus commutationem secutus, remis conten-
dit, ut eam partem insulae caperet, qua optimum es-
se egressum superiore aestate cognoverat. Qua in re
admodum suit militum virtus laudanda, qui vectoriis
gravibusque navigiis, non intermisso remigandi labo-
re, longarum navium cursum adaequarunt. Accessum
est ad Britanniam omnibus navibus meridiano fere
tempore: neque in eo loco hostis est visus, sed, ut
postea Caesar ex captivis comperit, quum magnae
manus eo convenissent, multitudine navium perterri-
tae, quae cum annotinis, privatisque, quas sui quisque
commodi fecerat, amplius Dccc uno erant visae tem-
pore, a littore discesserant, ac se in superiora loca
abdiderant.

IX. Caesar, exposito exercitu, et loco castris ido-
neo capto, ubi ex captivis cognovit, quo in loco hosti-
um copiae consedissent, cohortibus x ad mare relictis,
et equitibus ccc, qui praesidio navibus essent, de 111
vigilia ad hostes contendit, eo minus veritus navibus,
quod in littore molli atque aperto deligatas ad ancho-
ram relinquebat; et praesidio navibus Q. Atrium prae-
fecit. Ipse, noctu progressus millia passuum circiter
ΧΠ, hostium copias conspicatus est. Illi, equitatu
atquc essedis ad flumen progressi, cx loco superiore
nostros prohibere, et proelium committere, coeperunt.
Repulsi ab equitatu, se in silvas abdiderunt, locum*
nacti, egregie et natura et opere munitum, quem, do-v

98 DE BELLO GALLICO
l

*-—l

