166 DE BELLO GALLICO

Tamen, quod instituto Caesaris duae semper legiones
pro castris excubabant, pluresque partitis temporibus
erant in opere, celeriter factum est, ut alii eruptioni-
bus resisterent, alii turres reducerent, aggeremque
interscinderent, onmis vero ex castris multitudo ad
restinguendum concurreret.

XXV. Quum in omnibus locis, consumta jam reli-
qua parte noctis, pugnaretur, semperque hostibus
spes victoriae redintegraretur, eo magiS‚ quod deustos
pluteos turrium videbant, nec facile adire apertos ad
auxiliandum animadvertebant, semperque ipsi recen-
tes defessis succederent, omnemque Galliae salutem
in illo vestigio temporis positam arbitrarentur; accidit,
inspectantibus nobis, quod, dignum memoria visum,
praetermittendum non existimavimus. Quidam ante
portam oppidi Gallus, qui per manus sevi ac picis
traditas glebas in ignem e regione turris projiciebat,
scorpione ab latere dextro transjectus, exanimatusque,
concidit: hunc ex proximis unus jacentem transgres-
sus, eodem illo munere fungebatur: eadem ratione
ictu scorpionis exanimato altero, successit tertius, et
tertio quartus; nec prius ille est a propugnatoribus va-
cuus relictus locus, quam, restincto aggere, atque om-
ni parte submotis hostibus, finis est pugnandi factus.

XXVI. Omnia experti, Galli, quod res nulla suc-
cesserat, postero die consilium ceperunt ex oppido
profugere, hortante et jubente Vercingetorige. Id
silentio noctis conati, non magna jactura suorum sese
effecturos sperabant ; propterea quod neque longe ab
oppido castra Vercingetorigis aberant, et palus perpe-
tua, quae intercedebat, Romanos ad insequendum
tardabat. Jamque hoc facere noctu apparabant,
quum matresfamiliae repente in publicum procurre-

 

