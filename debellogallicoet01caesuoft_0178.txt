154 DE BELLO GALLICO

rones, Aulercos, Lemovices, Andes, reliquosque om-
nes, qui oceanum attingunt, adjungit: omnium con-
sensu ad eum defertur imperium. Qua oblata potes-
tate, omnibus his civitatibus obsides imperat, certum
numerum militum ad se celeriter adduci jubet: armo-
rum quantum quaeque civitas domi, quodque ante
tempus, efficiat, constituit : in primis equitatui stu-
det. Summae diligentiae summam imperii severita-
tem addit : magnitudine supplicii dubitantes cogit.
nam, majore commisso delicto, igni atque omnibus
tormentis necat: leviore de caussa, auribus desectis,
aut singulis effossis oculis, domum remittit, ut sint re-
liquis documento, et magnitudine poenae perterreant
alios.

V. His suppliciis celeriter coacto exercitu, Luc·
terium Cadurcum, summae hominem audaciae, cum
parte copiarum in Rutenos mittit; ipse in Bituriges
proficiscitur. Ejus adventu Bituriges ad Aeduos,
quorum erant in fide, legatos mittunt, subsidium ro-
gatum, quo facilius hostium copias sustinere possint.
Aedui, de consilio legatorum, quos Caesar ad exer-
citum reliquerat, copias equitatus peditatusque subsi-
dio Biturigibus mittuntz qui quum ad flumen Ligerim
venissent, quod Bituriges ab Aeduis dividit, paucos
dies ibi morati, neque flumen transire ausi, domum
revertuntur: legatisque nostris renunciant, se, Bitu-
rigum perfidiam veritos, revertisse, quibus id consilii
fuisse cognoverint, ut, si flumen transissent, una ex
parte ipsi, altera Arverni, se circumsisterent. Id eane
de caussa, quam legatis pronunciat-unt, an perfidia ad-
ducti, fecerint, quod nihil nobis constat, non iidetur
pro certo esse ponendum. Bituriges eorum discessu
statim se cum Arvernis conjungunt.

