144 DE BELLO GALLICO

simis crediderunt. Cativolcus‚ rex dimidiae partis
Eburonum, qui una cum Ambiorige consilium inierat,
aetate jam confectus, quum laborem aut belli aut fu-
gae ferre non posset, omnibus precibus detestatus
Ambiorigem, qui ejus consilii auctor fuisset, taxo,
cujus magna in Gallia Germaniaque copia est, se ex-
animavit.

XXXII. Segni Condrusique, ex gente et numero
Germanorum, qui sunt inter Eburones Trevirosque,
legatos ad Caesarem miserunt, oratum, ne se in hos-
tium numero duceret, neve omnium Germanorum, qui
essent citra Rhenum, unam esse caussam judicaret:
nihil se de bello cogitavisse, nulla Ambiorigi auxilia
misisse. Cacsar, explorata re quaestione captivorum,
si qui ad eos Eburones ex fuga convenissent, ad se
ut reducerentur, imperavit: si ita fecissent, fines eo-
rum se violaturum, negavit. Tum copiis in tres par-
tes distributis, impedimenta omnium legionum Adua-
tucam contulit. Id castelli nomen est. Hoc fere est
in mediis Eburonum finibus, ubi Titurius atque Arun-
culeius hiemandi caussa consederant. Hunc quum
reliquis rebus locum probabat, tum, quod superioris
anni munitiones integrae manebant, ut militum labo-
rem sublevaret. Praesidio impedimentis legionem
xiv reliquit, unam ex iis 111, quas, proxime conscrip-
tas, ex Italia transduxerat. Ei legioni castrisque Q.
Tullium Ciceronem praeficit, ducentosque equites at-
tribuit.

XXXIII. Partito exercitu, T. Labienum cum lc-
gionibus 111 ad oceanum versus in eas parteS‚ quae
Menapios attingunt, proficisci jubet: C. Trebonium
cum pari legionum numero ad eam regionem, quae
Aduatucis adjacet, depopulandam mittit: ipse cum

