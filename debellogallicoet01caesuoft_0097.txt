LIBER IV. 73

Hi rursus invicem anno post in armis sunt: illi domi
remanent. Sic neque agricultura, nec ratio atque
usus belli intermittitur: sed privati ac separati agri
apud eos nihil est: neque longius anno remanere uno
in loco, incolendi caussa, licet: neque multum fru-
mento, sed maximam partem lacte atque pecore, vi-
vunt, multumque sunt in venationibus; quae res et
cibi genere, et quotidiana exercitatione, et libertate
vitae, (quod, a pueris nullo officio aut disciplina assue-
facti, nihil omnino contra voluntatem faciant) et vires
alit, et immani corporum magnitudine homines efficit.
Atque in eam se consuetudinem adduxerunt, ut locis
frigidissimis neque vestitus, praeter pelles, habeant
quidquam‚quarum propter‘exiguitatem magna est cor-
poris pars aperta, ct laventur in fluminibus.

ΙΙ. Mercatoribus est ad eos aditus, magis eo, ut,
quae bello ceperint, quibus vendant, habeant, quam
quo ullam rem ad se importari desiderent. Quin
etiam jumentis, quibus maxime Gallia delectatur,
quaeque impenso parant pretio, Germani importatis
his non utuntur ; scd, quae sunt apud eos nata prava
atque deformia, haec quotidiana exercitatione, summi
ut sint laboris, efficiunt. Equestribus proeliis saepe
ex equis desiliunt, ac pedibus proeliantur3 equosque
eodem remanere vestigio assuefaciunt; ad quos se ce-'
leriter‚ quum usus est, recipiunt. neque eorum mori-
bus turpius quidquam aut inertius habetur, quam
ephippiis uti. Itaque ad quemvis numerum ephippia-
torum equitum, quamvis pauci, adire audent. Vinum
ad se omnino importari non sinunt, quod ea re ad la-
borem ferendum remollescere homines, atque effemi-
nari, arbitrantur.

111. Publice maximam putant esse laudem, quam

Tom. I. K

