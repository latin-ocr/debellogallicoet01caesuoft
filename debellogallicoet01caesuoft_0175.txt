LIBER VI. 152.

bus procubuerant3 ut, si qui etiam in prasentia se oc-
cultassent‚ tamen iis, deducto exercitu, rerum omni-
um inopia pereundum videretur. Ac saepe in eum lo-
cum ventum est, tanto in omnes partes diviso equitatu,
ut modo visum ab se Ambiorigem in fuga captivi, nec
plane etiam abisse ex conspectu, contenderent, ut,
spe consequendi illata, atque infinito labore suscepto,
qui se summam ab Caesare gratiam inituros putarent,
paene naturam studio vincerent, semperque paullum
ad summam felicitatem defuisse videretur ; atque ille
latebris ac silvis aut saltibus se eriperet, et, noctu oc-
cultatus, alias regiones partesque peteret, non majore
equitum praesidio, quam ιν, quibus solis vitam suam
committere audebat.

XLIV. Tali modo vastatis regionibus, exercitum
Caesar, duarum cohortium damno, Durocortorum
Remorum reducit; concilioque in enm locum Galliac
indicto, de conjuratione Senonum et Carnutum quaes-¹
tionem habere instituit: et, de Accone, qui princeps
ejus consilii fuerat, graviore sententia pronunciata,
more 'majorum supplicium sumsit. Nonnulli, judi-
cium veriti, profugerunt: quibus ‚quum aqua atque
igni interdixisset, 11 legiones ad fines Trevirorum, 11
in Lingonibus, VI reliquas in Senonum finibus Agen-
diei in hibernis collocavit; frumentoque exercitu pro-
viso, ut instituerat, in Italiam ad conventus agendos.
profectus est.

 

LIBER VII.

I. QUIETA Gallia, Caesar, ut constituerat, in
ItaHax'n ad conventus agendos proficiscitur. Ibi cog-

