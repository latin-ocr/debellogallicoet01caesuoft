112 DE BELLO GALLICO

et quid quoque loco faciendum esset providere, pos-
sent; jusserunt pronunciare, ut impedimenta relinque-
rent, atque in orbem consisterent. quod consilium,-
etsi in ejusmodi casu reprehendendum non est, tamen
incommode accidit: nam et nostris militibus spem mi-
nuit, et hostes ad pugnam alacriores effecit, quod non
sine summo timore et desperatione id factum videba-
tur. Praeterea accidit, quod fieri necesse erat, ut
vulgo milites ab signis discederent3 quae quisque eo-
rum carissima haberet, ab impedimentis petere atque
abripere properaret; clamore ac fletu omnia comple-
rentur.

XXXIV. At barbaris consilium non defuit. nam
duces eorum tota acie pronunciare jusserunt, ne quis
ab loco discederet, illorum esse praedam, atque illis.
reservari, quaecunque Romani reliquissent: proinde
omnia in victoria posita existimarent. Erant et vir-
tute et numero pugnando pares: nostri tamen, etsi
ab duce et a fortuna deserebantur, tamen omnem spem
salutis in virtute ponebant3 ct, quoties quaeque cohors
procurreret, ab ea parte magnus hostium numerus ca-
debat. Qua re animadversa, Ambiorix pronunciari
jubet, ut procul tela conjiciant, neu propius accedant:
et, quan] in partem Romani impetum fecerint, cedant;
(levitate armorum, et quotidiana exercitatione, nihil
iis noceri posse) rursus se ad signa recipientes inse-
quantur. ¹

XXXV. Quo praecepto ab iis diligentissime ob-
servato, cum quaepiam cohors ex orbe excesserat,
atque impetum fecerat, hostes velocissime refugie-
bant. Interim eam partem nudari necesse erat, et
ab latere aperto tela recipi. Rursus, quum in eum
locum, unde erant egressi, reverti coeperant, et ab

 

