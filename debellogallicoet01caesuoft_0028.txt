4 DE BELLO GALLICO

exeant. Ubi jam se ad eam rem paratos esse arbitra-
ti sunt, oppida sua omnia, numero ad duodecim, vicos
ad quadringentos, reliqua privata aedificia, incendunt:
frumentum omne, praeter quod secum portaturi erant,
comburunt: ut, domum reditionis spe sublata, para-
tiores ad omnia pericula subeunda essent : trium men-
sium molita cibaria sibi quemque domo efferre jubent.
Persuadent Rauracis, et Tulingis, et Latobrigis, finiti-
mis, uti‚ eodem usi consilio, oppidis suis vicisque ex-
ustis, una cum iis proficiscantur: Boiosque‚ qui trans
Rhenum incoluerant, et in agrum Noricum transie-
rant, Noreiamque oppugnarant, receptos ad se, socios
sibi adsciscunt.

VI. Erant omnino itinera duo, quibus itineribus
domo exire possent: unum per Sequanos, angustum
et difficile, inter montem Juram et flumen Rhodanum,
vix qua singuli carri ducerentur; mons autem altissi-
mus impendebat, ut facile perpauci prohibere possent:
alterum per provinciam nostram, multo facilius atque
expeditius; propterea quod Helvetiorum inter fines,
et Allobrogum, qui nuper pacati erant, Rhodanus flu-
it, isque nonnullis locis vado transitur. Extremum
oppidum Allobrogum est, proximumque Helvetiorum
finibuS, Geneva. ex eo oppido pons ad Helvetios per-
tinet. Allobrogibus sese vel pcrsuasuros, quod non-
dum bono animo in populum Romanum viderentur,
existimabant, vel vi coacturos, ut per suos ³fines eos
ire paterentur. Omnibus rebus ad profectionem com-
paratis, diem dicunt, qua die ad ripam Rhodani omnes
conveniant. is dies erat, a. d. v. Kal. Apr. L. Pisone,
A. Gabinio, Coss.

Vll. Caesari quum id nunciatum esset, cos per
provinciam nostram iter facere conari, maturat ab

