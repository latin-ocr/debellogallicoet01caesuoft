LIBER V. 113

iis, qui cesserant, et ab iis, qui proximi steterant, cir-
cumveniebantur: sin autem locum tenere vellent, nec
virtuti locus relinquebatur, neque ab tanta multitudi-
ne conjecta tela conferti ’ vitare poterant. Tamen,
tot incommodis conflictati, multis vulneribus accep-
tis, resistebant; et, magna parte diei consumta, quum
a prima luce ad horam 11x pugnaretur, nihil, quod ip-
sis esset indignum, committebant. Tum T. Balven-
tio, qui superiore anno primum pilum duxerat, viro
forti, et magnae auctoritatis, utrumque femur tragula
transjicitur: Q. Lucanius ejusdem ordinis, fortissime
pugnans, dum circumvento filio subvenit, interficitur:
L. Cotta legatus, omnes cohortes ordinesque adhor-
tans, in adversum os funda vulneratur.

XXXVI. His rebus permotus, Q. Titurius, quum
procul Ambiorigem, suos cohortantem, conspexisset,
interpretem suum Cn. Pompeium ad eum mittit, ro-
gatum, ut sibi militibusque parcat. Ille appellatus
respondit: Si velit secum colloqui, licere; sperare,
a multitudine impetrari posse, quod ad militum salu-

⁵ tem pertineat; ipsi vero nihil nocitum iri, inque eam

rem se suam fidem interponere. Ille eum Cotta sau-
cio communicat, si videatur, pugna ut excedant, et
eum Ambiorige una colloquantur3 sperare, ab eo de
sua ac militum salute impetrare posse. Cotta se ad
armatum hostem iturum negat, atque in eo constitit.

XXXVII. Sabinus, quos in praesentia tribunos
militum circum se habebat, et primorum ordinum
centuriones, se sequi jubet: et, quum propius Ambio-
rigem accessisset, jussus arma abjicere, imperatum
facit; suisque, ut idem faciant, imperat. Interim,
dum de conditionibus inter se agunt, longiorque con-

sulto ab Ambiorige instituitur sermo, paullatim cir·
ToM. 1. Ρ

” Ε

 

5

