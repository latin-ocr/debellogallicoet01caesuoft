LIBER I. ‘249

nunciis ultro citroque missis, quae ignorabant, de L.
Domitii fuga cognoscunt. Itaque omnes uno consilio
Domitium, productum in publicum, circumsistunt, et
custodiunt, legatosque ex suo numero ad Caesarem
mittunt; sese paratos esse portas aperire, quaeque
imperaverit facere, et L. Domitium vivum in ejus po-
testatem tradere.

XXI. Quibus rebus cognitis, Caesar, etsi magni
interesse arbitrabatur, quam primum oppido potiri,
cohortesque ad se in castra transducere, ne qua aut
largitionibus, aut animi confirmatione, aut falsis nun-
ciis, commutatio fieret voluntatis, quod saepe in bello
parvis momentis magni casus intercederent: tamen,
veritus ne militum introitu, et nocturni temporis licen-
tia, oppidum diriperetur, eos, qui venerant, collaudat,
atque in oppidum dimittit; portas murosque adservari
jubet. lpse iis operibus, quae facere instituerat, mili-
tes disponit, non certis spatiis intermissis, ut erat su-
periorum dierum consuetudo, sed perpetuis vigiliis,
stationibusque, ut contingant inter sc, atque omnem
munitionem expleant : tribunos militum et praefectos
circummittit; atque hortatur, non solum ab eruptio-
nibus caveant, sed etiam singulorum hominum occul-
tos exitus adservent. Neque vero tam remisso ac
languido animo quisquam omnium fuit, qui ea nocte
conquieverit: tanta erat summa rerum exspectatio, ut
alius in aliam partem mente atque animo traheretur,
quid ipsis Corfiniensibus, quid Domitio, quid Len-
. tulo, quid reliquis accideret, qui quosque eventus ex-
ciperent.

XXII. Quarta circiter vigilia Lentulus Spinther
‹le muro cum vigiliis custodibusque nostris colloqui-
tur, velle‚ si sibi fiat potestas, Caesarem convenire.

Tou. I. I i

