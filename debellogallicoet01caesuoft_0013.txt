PRIORIS EDITIONIS. iii·

‹lendorpius‚ et nuper N. Morus, Litt. Graec. apud
Lipsienses Prof. quorum omnium sententias referre
longum esset. Post varios conatus, quibus Caesaris
verba alias explicare, alias emendare, aggressi sunt,
rem ipsam magnis difficultatibus implicitam reliquisse
videntur. Nos codices scriptos veram et genuinam
lectionem exhibere censemus quam ideo intactam re·
liquimus. Caesaris verba sunt haec: ‘⁴ Interea ea le-
“ gione, quam secum habebat, militibusque, qui ex
“ provincia convenerant, a lacu Lemanno, qui in flu-
“ men Rhodanum influit, ad montem Juram, qui fi-
“ nes Sequanorum ab Helvetiis dividit, millia passuum
‘⁴ decem novem, murum in altitudinem pedum sede-
“ cim fossamque perducit.'' Ut horum verborum
sententiam percipere possimus, recordari debemus,
esse omnino duo itinera, quibus itineribus Helvetii do·
mo exire possent: unum per SequanOS‚ angustum et
difficile, inter montem Juram et flumen Rhodanum;
alterum per provinciam Romanam, multo facilius at-
que expeditius, propterea quod Helvetiorum inter fi-
nes, et Allobrogum, qui nuper pacati erant, Rhoda-
nus fluebat, isque nonnullis locis vado transiri pote-
rat: praeterea, Helvetios, quum per provinciam Ro-
manam, sive per fines Allobrogum, iter facere cona-
rentur, eoque consilio, partim vadis, partim navibus
junctis, flumen Rhodanum transissent, munitione ope-
ris, praesidiisque in muro dispositis, fulsse repulsos.
Si haec animo teneamus, satis, ut existimamus, pate-
bit, murum fuisse situm intra fines provinciae, ex par-
te meridionali fluminis Rhodani, ductumque a lacu
Lemanno, per ripas fluminis, ad montem Juram,
(i. e. ad eum montis Jurae finem extremum, qui meri-
diem versus eran) ita, ut nihil, praeter alveum flumi-

