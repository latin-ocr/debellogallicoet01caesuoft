210 DE BELLO GALLICO

mas dimittit in omnes partes, ad aliquos excipiendOS,
ex quibus hostium consilia cognosceret. Equites, offi-
cio functi, renunciant paucos in aedificiis esse inven-
tos; atque 1103, non qui agrorum colendorum caussa
remansissent, (namque esse undique diligenter demi-
gratum) sed qui speculandi gratia essent remissi. A
quibus quum quaereret Caesar, quo loco multitudo es-
set Bellovacorum, quodve esset consilium eorum, in-
veniebat, Bellovacos omnes, qui arma ferre possent,
in unum locum convenisse; itemque Ambianos, Au-
lercos, Caletos, Velliocasses, Atrebatas‚ locum cas-
tris excelsum in silva, impedita circumdatum palude,
delegisse3 omnia impedimenta in ulteriores silvas con-
tulisse3 complures esse principes belli auctores, sed
multitudinem maxime Correo obtemperare, quod ei
summo esse odio nomen populi Romani intellexis-
sent: paucis ante diebus ex his castris Atrebatem
Commium discessisse ad auxilia Germanorum addu-
cenda, quorum et vicinitas propinqua, et multitudo
esset infinita: constituisse autem Bellovacos, omnium
principum consensu, summa plebis cupiditate, si (ut
dicebatur) Caesareum 111 legionibus veniret, offer-
re se ad dimicandum, ne miseriore ac duriore postea
conditione curn toto exercitu decertare cogerentur:
si majores copias adduceret, in eo loco permanere,
quem delegissent, pabulatione autem, quae propter
anni tempus quum exigua tum disjecta esset, et fru-
mentatione, et reliquo commeatu, ex insidiis prohibe-
re Romanos.

VIII. Quae Caesar, consentientibus pluribus, quum
cognovisset, atque ea, quae proponerentur, consilia
plena prudentiae, longeque a temeritate barbarorum
remota, esse judicaret; omnibus rebus inserviendum

 

