148 DE BELLO GALLICO

sustinet. Circumfunduntur ex reliquis hostes parti-
bus, si quem aditum reperire possent. Aegre portas
nostri tuentur, reliquos aditus locus ipse per se mu=
nitioque defendit. Totis trepidatur castris, atque a·
lius ex alio caussam tumultus quaerit : neque quo sig-
na ferantur, neque quam in partem quisque conve-
niat, provident. Alius capta jam castra pronunciat;
alius, deleto exercitu atque imperatore, victores bar-
baros venisse contendit: plerique novas sibi ex loco
religiones fingunt, Cottaeque et Titurii calamitatem,
qui in eodem occiderint castello,'ante oculos ponunt.
Tali timore omnibus perterritis, confirmatur opinio
barbaris, ut ex captivo audierant, nullum esse intus
praesidium. Perrumpere nituntur, seque ipsi adhor-
tantur, ne tantam f01tunam ex manibus dimittant.

XXXVIII. Erat aeger in praesidio relictus P.
Sextius Baculus, qui primum pilum ad Caesarem dux-
erat, cujus mentionem superioribus proeliis fecimus,
ac diem jam v cibo caruerat. Hic, diffisus suae at-
que omnium saluti, inermis ex tabernaculo prodit:
videt imminere hostes, atque in summo rem esse dis-
crimine : capit arma a proximis, atque in porta con-
sistit. Consequuntur hunc centuriones ejus cohortis,
quae in statione erat: paullisper una proelium susti-
nent. Relinquit animus Sextium, gravibus acceptis
vulneribus: aegre, per manus tractus, servatur. Hoc
spatio interposito, reliqui sese confirmant tantum, ut
in munitionibus consistere audeant, speciemque de-
fensorum praebeant.

XXXIX. Interim, confecta frumentatione, milites
nostri clamorem exaudiunt3 praecurrunt equites ;
quanto sit res in periculo, cognoscunt. Hic vero
nulla munitio est, quae perterritos recipiat: modo

 

