54· DE BELLO GALLICO

divina bellurn gerere; qui tantae altitudinis machina-
tiones tanta celeritate promovere [et ex propinquita—
te pugnare] possent: se, suaque omnia, eorum potes-
tati permittere, dixerunt. unum petere, ac deprecari:
si forte pro sua clementia, ac mansuetudine, quam ipsi
ab aliis audirent, statuisset Aduatucos esse conservan-
dos, ne se armis despoliaret. sibi omnes fere finitimos
esse inimicos, ac suae virtuti invidere; a quibus se de-
fendere, traditis armis, non possent. sibi praestare, si
in eum casum deducerentur, quamvis fortunam a po-
pulo Romano pati, quain ab his per cruciatum inter-
fici, inter quos dominari consuessent.

XXXII. Ad haec Caesar respondit ε Se magis
consuetudine sua, quam merito eorum, civitatem con-
servaturum, si prius, quam murum aries attigisset, se
dedidissent3 sed deditionis nullam esse conditionem,
nisi armis traditis: se id, quod in Nerviis fecisset, fac-
turum, finitimisque imperaturum, ne quam dedititiis
populi Romani injuriam inferrent. Re nunciata ad
suos, quae imperarentur, facere dixerunt. Armorum
magna multitudine de muro in fossam, quae erat ante
oppidum, jacta, sic, ut prope summam muri aggeris-
que altitudinem acervi armorum adaequarent ; et ta-
men circiter parte tertia, ut postea perspectum cst,
celata, atque in oppido retenta; portis patefactis, eo
die pace sunt usi.

XXXIII, Sub vesperum Caesar portas claudi, mi-
litesque ex oppido exire, jussit, nc quam noctu oppi-
dani ab militibus injuriam acciperent. Illi, ante inito,
ut intellectum est, consilio, quod, deditione facta,
nostros praesidia deducturos, aut denique indiligentius
servaturos, crediderant; partim cum his, quae retinue-
rant et celaverant, armis; partim, scutis ex cortice

 

