94· DE BELLO GALLICO

tam diem adduci jubet; nisi ita fecerint, sese bello
civitatem persecuturum demonstrat. His ad diem
adductis, ut imperaverat, arbitros inter civitates dat,
qui litem aestiment, poenamque constituant.

ΙΙ. His confectis rebus, conventibusque peractis,
in citeriorem Galliam revertitur, atque inde ad exer-
citum proficiscitur. Eo quum venisset, circuitis om-
nibus hibernis, singulari militum studio, in summa
omnium rerum inopia, circiter Dc ejus generiS, cujus
supra demonstravimus, naves, et longas xxnx invenit
instructas, neque multum abesse ab eo, quin paucis
diebus deduci possent. Collaudatis militibus, atque
iis, qui negotio praefuerant, quid fieri velit, ostendit,
atque omnes ad portum Itium convenire jubet ε quo
ex portu commodissimum in Britanniam transjectum
esse cognoverat, circiter millium passuum xxx trans-
missum a continenti. Huic rei quod satis esse visum
est militum, reliquit: ipse cum legionibus expeditis
lv, et equitibus Dccc, in fines Trevirorum proficisci-
tur: quod hi neque ad consilia veniebant, neque im-
perio parebant, Germanosque Transrhenanos sollici-
tare dicebantur.

111. Haec civitas longe plurimum totius Galliae
equitatu valet, magnasque habet copias peditum, Rhe-
numque, ut supra demonstravimus, tangit. ln ca ci-
vitate duo de principatu inter se contendebant, Indu-
ciomarus et Cingetorix ε ex quibus alter, simul atque
de Caesaris legionumque adventu cognitum est, ad
eum venit; se suosque omnes in officio futuros, ne-
que ab amicitia populi Romani defeeturos, confirma-
vit ; quaeque in Treviris gererentur ostendit. At ln-
duciomarus equitatum peditatumque cogere3 iisque,
qui per aetatem in armis esse non poterant, in silvam

