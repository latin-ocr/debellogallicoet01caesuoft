‘222 DE BELLO GALLICO

ab iis, qui locorum noverant naturam, potissimum
credidit, hostes perterritos eum locum, quem pete-
bat, petituros, ltaque cum copiis ad eundem pontem
contendit, equitatumque tantum procedere ante agmen
imperat legionum, quantum quum processisset, sine
defatigatione equorum in eadem se reciperet castra.
Consequuntur equites nostri, ut erat praeceptum, in-
vaduntque Dumnaci agmen, et‚ fugientes perterritos-
que sub sarcinis in itinere aggressi, magna praeda,
multis interfectis, potiuntur. Ita, re bene gesta, se
recipiunt in castra.

XXVIII. Insequenti nocte Fabius equites prae-
mittit, sic paratos, ut confligerent, atque omne agmen
morarentur, dum consequeretur ipse. Cujus praecep-
tis ut res gereretur, Q. Atius Varus, praefectus equi-
tum, singularis et animi et prudentiae vir, suos hor-
tatur, agmenque hostium consecutus turmas partim
idoneis locis disponit, partim equitum proelium com-
mittit. Consistit audacius equitatus hostium, succe-
dentibus sibi peditibus, qui, toto agmine subsistentes,
equitibus suis contra nostros ferunt auxilium. Fit
proelium acri certamine. Namque nostri, contemp-
tis pridie superatis hostibus, quum subsequi legiones
meminissent, et pudore cedendi, et cupiditate per se
conficiendi proelii, fortissime contra pedites proelian-
tur3 hostesque, nibil amplius copiarum accessurum
eredentes, ut pridie cognoverant, delendi equitatus
vnostri nacti occasionem videbantur.

XXIX. Quum aliquamdiu summa contentione di-
micaretur, Dumnacus instruit aciem, quae suis esset
equitibus invicem praesidio. Tum repente confertae
legiones in conspectum hostium veniunt. Quibus
visis perculsae barbarorum turmae, perterritae acies

 

 

