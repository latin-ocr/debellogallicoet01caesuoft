LIBER VIII. 221

Germaniae vicinitatem quotidianis excitata bellis,
cultu et feritate non multum a Germanis differebat,
neque imperata unquam, nisi exercitu coacta, facie-
bat.

XXVI. Interim C. Caninius, legatus, quum, mag-
nain multitudinem convenisse hostium in fines Picto·-
num, literis nunciisque Duratii cognosceret, qui per-
petuo in amicitia Romanorum permanserat, quum
pars quaedam civitatis ejus defecissem ad oppidum
Lemonum contendit. Quo quum adventaret, atque
ex captivis certius cognosceret, multis hominum mil-
libus a Dumnaco, duce Andium, Duratium clausum
Lemoni oppugnari3 neque infirmas legiones hostibus
committere auderet ; castra munito loco posuit. Dum-
nacus, quum appropinquare Caninium cognovisset,
copiis omnibus ad legiones conversis, castra Roma-
norum oppugnare instituit. Quum complures dies in
oppugnatione consumsisset, et, magno suorum de-
trimento, nullam partem munitionum convellere po-
tuisset, rursus ad obsidendum Lemonum redit.

XXVII. Eodem tempore, C. Fabius, legatus, com-
plures civitates in fidem recipit, obsidibus firmat, li-
terisque C. Caninii Rebili fit certior, quae in Picto-
nibus gerantur. Quibus rebus cognitis, proficiscitur
ad auxilium Duratio serendum. At Dumnacus, ad-
ventu Fabii cognito, desperata salute, si eodem tem-
pore coactus esset et Romanum externum sustinere
hostem, et respicere ac timere oppidanos, repente eo
ex loco cum copiis recedit: nec se satis tutum fore
arbitratur, nisi flumen Ligerim, quod erat ponte prop-
ter magnitudinem transeundum, copias transduxisset.
Fabius, etsi nondum in conspectum venerat hostibus,
neque se cum Caninio conjunxerat, tamen, doctus

