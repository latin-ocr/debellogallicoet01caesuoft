 

LIBER 1. ‘25'

oppido facultas: idque natura loci sic muniebatur, ut
magnam ad ducendum bellum daret facultatem, prop-
terea quod flumen Dubis, ut circino circumductum,
paene totum oppidum cingit; reliquum spatium, quod
est non amplius pedum nc, qua flumen intermittit,
mons continet magna altitudine, ita ut radices montis
ex utraque parte ripae fluminis contingant. Hunc
murus ‘circumdatus arcem efficit, et cum oppido con-
jungit. Huc Caesar magnis nocturnis diurnisque iti-
neribus contendit; occupatoque oppido ibi praesidium
coHocan

XXXIX. Dum paucos dies ad Vesontionem, rei
frumentariae commeatfisque caussa, moratur: ex per-
cunctatione nostrorum, vocibusque Gallorum, ao
mercatorum, qui ingenti magnitudine corporum Ger-
manos, incredibili virtute, atque exercitatione in ar-
mis, esse praedicabant, saepenumero sese cum iis
congressos, ne vultum quidem atque aciem oculorum·
ferre potuisse3 tantus subito timor omnem exercitum
occupavit, ut non mediocriter omnium mentes ani-
mosque perturbaret. Hic primurn ortus est a tribu-
nis militum, praefectis, reliquisque, qui, ex urbe ami-
citiae caussa Caesarem secuti, magnum periculum
miserabantur, quod non magnum in re militari usum
habebant. Quorum alius, alia caussa illata, quam sibi
ad proficiscendum necessariam esse diceret, petebat,
ut ojus voluntate discedere liceret; nonnulli, pudore
adducti, ut tImoris suspicionem vitarent, remanebant.·
Hi neque vultum fingere, neque interdum lacrimas
tenere, poterant: abditi in tabernaculis, aut suum fa-
tum querebantur, aut cum familiaribus suis commune
periculum miserabantur. Vulgo totis castris testa-⁷

menta obsignabantur. Horum· vocibus ae timore
Tom. Ι. D

