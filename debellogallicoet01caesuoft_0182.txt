158 DE BELLO· GALLICO

incensis, intromittit, atque oppido potitur, perpaucis
ex hostium numero desideratis, quin cuncti vivi ca-
perentur, quod pontis atque itinerum angustiae multi-
tudini fugam intercluserant. Oppidum diripit, atque
incendit, praedam militibus donat: exercitum Li-
gerim transducit, atque in Biturigum fines pervenit.

XII. Vercingetorix, ubi de Caesaris adventu cog-
novit, oppugnatione destitit, atque obviam Caesari
proficiscitur. Ille oppidum [Biturigum‚ positum in
via] Noviodunum oppugnare instituerat. Quo ex
oppido quum legati ad eum venissent, oratum, ut sibi
ignosceret, suaeque vitae consuleret; ut celeritate re-
liquas res conficeret, qua pleraque erat consecutuS,
arma proferri, equos produci, obsides dari, jubet.
Parte jam obsidum tradita, quum reliqua administra·
rentur, centurionibus et paucis militibus intromissis,
qui arma jumentaque conquirerent, equitatus hostium
procul visus est, qui agmen Vercingetorigis anteces-
serat. Quem simulatque oppidani conspexerunt, at-
que in spem auxilii venerunt, clamore sublato, arma
capere, portas claudere, murum complere, coeperunt.
Centuriones in oppido, quum ex significatione Gallo-
rum novi aliquid ab his iniri consilii intellexissent,
gladiis destrictis, portas occupaverunt, suosque om-
nes incolumes receperunt.

XIII. Caesar ex castris equitatum educi jubet,
proeliumque equestre committit: laborantibus Jam
suis Germanos equites circiter cr> submittit, quos ab
initio secum habere instituerat. Eorum impetum
Galli sustinere non potuerunt, atque, in sugam con-
jecti, multis amissis, se ad agmen receperunt: qui-
bus profligatis, rursus oppidani perterriti comprehen-
sos eos, quorum opera plebem concitatam existima-

 

