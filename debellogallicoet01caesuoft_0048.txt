24 DE BELLO GALLICO

rios esse factos. Magnam Caesarem injuriam face-
re, qui suo adventu vectigalia sibi deteriora faceret.
Aeduis se obsides redditurum non esse3 neque iis,
neque eorumsociis, injuria bellum illaturum, si in eo
manerent, quod convenisset, stipendiumque quotan-
nis penderent: si id non fecissent, longe iis fraternum
nomen populi Romani afuturum. Quod sibi Caesar
denunciaret, se Aeduorum injurias non neglecturum;
neminem secum sine sua pernicie contendisse. Quum

vellet, congrederetur; intellecturum, quid invicti*

Germani, exercitatissimi in armis, qui inter annos
xxv tectum non subissent, virtute possent,

XXXVII. Haec eodem tempore Caesari mandata
referebantur, et legati ab Aeduis et a Treviris ve·
niebant: Aedui questum, quod Harudes, qui nuper
in Galliam transportati essent, fines eorum popularen-
tur; sese ne obsidibus quidem datis pacem Ariovisti
redimere potuisse: Treviri autem, pagos centum
Suevorum ad ripas Rheni consedisse, qui Rhenum
transire conarentur3 iis praeesse Nasuam et Cim-
betium, fratres. Quibus rebus, Caesar, vehementer
commotus, maturandum sibi existimavit, ne, si nova
manus Suevorum cum veteribus copiis Ariovisti sese
conjunxisset, minus facile resisti posset. Itaque, re

frumentaria, quam celerrime potuit, comparata, mag-⁴

nis itineribus ad Ariovistum contendit.

XXXVIII. Quum tridui viam processisset, nuncia-
tum est ei, Ariovistum cum suis omnibus copiis ad
occupandum Vesontionem, quod est oppidum maxi-
mum Sequanorum, contendere, triduique viam a suis
finibus processisse. Id ne accideret, magnopere sibi
praecavendum Caesar existimabat. Namque omnium
rerum, quae ad bellum usui erant, summa erat in eo

