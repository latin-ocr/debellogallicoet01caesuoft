60 DE BELLO GALLICO

tenent ipsi, omnes fere, qui eo mari uti consuerunt,
habent vectigales. Ab iis fit initium retinendi Silii
atque Velanii, quod per eos suos se obsides, quos Cras-
so dedissent, recuperaturos existimabant. Horum
auctoritate finitimi adducti, ut sunt Gallorum subita
et repentina consi11aâ€š eadem de caussa Trebium Ter-
rasidiumque retinent: et, celeriter missis legatis, per
suos principes inter se conjurant, nihil, nisi communi
consilio, acturos, eundemque omnes fortunae exitum
esse laturos 3 reliquasque civitates sollicitant, ut in ea
libertate, quam a majoribus acceperint, permanere,
quam Romanorum servitutem perferre, mallent. Om-
ni ora maritima celeriter ad suam sententiam perduc-
ta, communem legationem ad P. Crassum mittunt, Si
velit suos recipere, obsides sibi remittat.

IX. Quibus de rebus Caesar ab Crasso certior fac-
tus, quod ipse abemtlongius, naves interim longas ae-
dificari in flumine Ligeri, quod influit in oceanum,
remiges ex provincia institui, nautas gubernatoresque
comparari jubet. His rebus celeriter administratis,
ipse, quum primum per anni tempus potuit, ad exer-
citum contendit. Veneti, reliquaeque item civitates,
cognito Caesaris adventu, simul quod, quantum in se
facinus admisissent, intelligebant, legatos, quod no-
men apud omnes nationes sanctum inviolatumque
semper fuisset, retentos ab se, et in vincula conjec-
tos 3 pro magnitudine periculi bellum parare, et maxi-
me ea, quae ad usum navium pertinent, providere in-
stituunt, hoc majore spe, quod multum natura loci
confidebant. Pedestria esse itinera concisa aestua-
riis, navigationem impeditam propter inscientiam lo-
corum, paucitatemque portuum, sciebant: neque nos-
tros exercitus propter frumenti inopiam diutIus apud

