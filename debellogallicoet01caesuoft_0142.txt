118 DE BELLO GALLICO

istimationem, subsequitur. Mediocri spatio relicto,
Pulfio pilum in hostes mittit, atque unum ex multitu-
dine procurrentem transjicit ; quo percusso et exani-
mato, hunc scutis protegunt hostes, in illum tela uni-
versi conjiciunt, neque dant regrediendi facultatem.
Transfigitur scutum Pulfioni‚ et verutum in balteo
defigitur. Avertit hic casus vaginam, et gladium e-
ducere conanti dextram moratur manum ε impeditum
hostes circumsistunt. Succurrit inimicus illi Vare-
nus, et laboranti subvenit. Ad hunc se confestim a
Pulfione omnis multitudo convertit : illum veruto
transfixum arbitrantur. Occursat ocius gladio com-
minusque rem gerit Varenus, atque, uno interfecto,
reliquos paullum propellit: dum cupidius instat, in
locum dejectus inferiorem, conciditr Huic rursus cir-
cumvento fert subsidium Pulfio; atque ambo incolu-
mes, compluribus interfectis‚ summa cum laude sese
intra munitiones recipiunt. Sic fortuna in contentio-
ne et certamine utrumque versavit, ut alter alteri ini-
micus auxilio salutique esset, neque dijudicari posset,
uter utri virtute anteferendus videretur.

XLV. Quanto erat in dies gravior atque‘asperIOr
oppugnatio, et maxime quod, magna parte militum
confecta vulneribus, res ad paucitatem defensorum
pervenerat, tanto crebrioresliterae nunciique ad Cae-
sarem mittebantur: quorum pars deprehensa in con-
spectu nostrorum militum cum cruciatu necabatur.
Erat unus intus Nervius, nomine Vertico, loco natus
honesto, qui a prima obsidione ad Ciceronem perfu-
gerat, suamque ei fidem praestiterat. Hic servo spe
libertatis magnisque persuadet praemiis, ut literas ad
Caesarem deferat. Has ille in jaculo illigatas effert,
ct, Gallus inter Gallos sine ulla suspicione versatus,

 

 

