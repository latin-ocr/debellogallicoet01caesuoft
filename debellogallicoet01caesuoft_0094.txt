70 DE BELLO GALLICO

potiri : et, si propter inopiam rei frumentariae Roma-
ni scse recipere coepissent, impeditos in agmine et
sub sarcinis, inferiores animo, adoriri cogitabant. Hoc
consilio probato ab ducibus, productis Romanorum
copiis, sese castris tenebant. Hac re perspecta, Cras·
sus, quum sua cunctatione, atque opinione, timidio-
res hostes nostros milites alacriores ad pugnandum
effecissent, atque omnium voces audirentur, exspec-
tari diutius non oportere, quin ad castra iretur3 co-
hortatus suos‚ omnibus cupientibuS, ad hostium castra
contendit.

XXV. Ibi, quum alii fossas complerent, alii, mul-
tis telis conjectis, defensores vallo munitionibusque
depellerent, auxiliaresque, quibus ad pugnam non
multum Crassus confidebat, lapidibus telisque submi-
nistrandis, ct ad aggerem cespitibus comportandis,
speciem atque opinionem pugnantium praeberent;
quum item ab hostibus constanter ac non timide pug-
naretur, telaque, ex loco superiore missa, non frus-
tra acciderent 3 equites, circumitis hostium castris,
Crasso renunciaverunt, non eadem esse diligentia ab
decumana porta castra munita, facilemque aditum
habere.

XXVI. Crassus, equitum praefectos cohortatus,
ut magnis praemiis pollicitationibusque suos excita-
rent, quid fieri velit ostendit. Illi, ut erat imperatum,
eductis quatuor cohortibus, quae, praesidio castris
relictae, integrae ab labore erant, et longiore itinere
circumductis, ne ex hostium castris conspici possent,
omnium oculis mentibusque ad pugnam intentis, cele-
riter ad eas, quas diximus, munitiones pervenerunt;
atquc, bis prorum, prius in hostium castris constite-
runt, quam plane ab iis videri, aut quid rei gerere-

