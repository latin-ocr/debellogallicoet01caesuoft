150 DE BELLO GALLICO

incolumis in castra pervenit ; pars, a barbaris circum·
venta, periit.

XLI. Germani, desperata expugnatione castro-
rum, quod nostros jam constitisse in munitionibus vi-
debant, cum ea praeda, quam in silvis deposuerant,
trans Rhenum sese receperunt. Ac tantus fuit etiam
post discessum hostium terror, ut ea nocte, quum C.
Volusenus, missus cum equitatu, ad castra venisset,
fidem non faceret, adesse cum incolumi Caesarem ex-
ercitu. Sic omnium animos timor praeoccupaverat,
ut, paene alienata mente, deletis omnibus copiis, e-
quitatum tantum se ex fuga recepisse, dicerent, ne-
que, incolumi exercitu, Germanos castra oppugnatu-
ros fuisse contenderent. quern timorem Caesaris ad-
ventus sustulit.

XLII. Reversus ille, eventus belli non ignorans,
unum, quod cohortes ex statione et praesidio essent
emissae, questus, ne minimo quidem casu locum relin-
qui debuisse, multum fortunam in repentino hostium
adventu potuisse‚judicavit; multo etiam amplius, quod
paene ab ipso vallo portisque castrorum barbaros
avertisset. Quarum omnium rerum maxime admiran-
dum videbatur, quod Germani, qui eo consilio Rhe-
num transierant, ut Ambiorigis fines depopularentur,
ad castra Romanorum delati, optatissimum Ambiorigi
beneficium obtulerint,

XLIII. Caesar, rursus ad vexandos hostes profec-
tus, magno coacto numero ex finitimis civitatibus, in
omnes partes dimittit. Omnes vici, atque omnia ae-
dificia, quae quisque conspexerat, incendebantur:
praeda ex omnibus locis agebatur ε frumenta non so-
lum a tanta multitudine jumentorum atque hominum
consumebantur, sed etiam anni tempore atque imbri-

