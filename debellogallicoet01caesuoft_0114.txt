90 DE BELLO GALLICO

in castra ventitaret, ii, qui pro portis castrorum in sta-¹
tione erant, Caesari renunciaverunt, pulverem majo-
rem, quam consuetudo ferret, in ea parte videri,
quam in partem legio iter fecisset. Caesar, id quod
erat, suspicatus, aliquid novi abarbaris initum con-
silii, cohortes, quae in stationibus erant, secum in eam
partem proficisci, duas ex reliquis in stationem succe-
dere, reliquas armari, et confestim sese subsequi, jus-
sit. Quum paullo longius a castris processisset, suos
ab hostibus premi, atque aegre sustinere, et conferta
legione ex omnibus partibus tela conjici, animadver-
tit. nam, quod, omni ex reliquis partibus demesso fru-
mento, pars una erat reliqua, suspicati hostes, huc
nostros esse venturos, noctu in silvis delituerant:
tum dispersos, depositis armis, in metendo occupatos
subito adorti, paucis interfectis, reliquos incertis or-
dinibus perturbaverant3 simul equitatu atque essedis
circumdederant.

XXXIII. Genus hoc est cx essedis pugnae: primo
per omnes partes perequitant, et tela conjiciunt, at-
quc ipso terrore equorum, et strepitu rotarum, ordi-
nes plerumque perturbant: et, quum se inter equi-
tum turmas insinuavere, ex essedis desiliunt, et pedi-
bus proeliantur. Aurigae interim paullatim ex proe-
lio excedunt, atque ita currus collocant, ut, si illi a
multitudine hostiurn premantur, expeditum ad suos
receptum habeant. Ita mobilitatem equitum, stabili-
tatem peditum, in proeliis praestant3 ac tantum usu
quotidiano et exercitatione efficiunt, ut, in declivi
ac praecipiti loco, incitatos equos sustinere, et brevi
moderari ac flectere, et per temonem percurrere, et
in jugo insistere, et inde se in currus citissime recipe·-
re, consuerint.

