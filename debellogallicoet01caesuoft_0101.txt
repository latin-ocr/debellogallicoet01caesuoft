LIBER IV. 77

nibus Lingonum, et, parte quadam ex Rheno recep·
ta, quae appellatur Vahalis, insulamque efficit Batavo-
rum, in oceanum influit; neque longius ab oceano
millibus passuum Lxxx in Rhenum transit. Rhenus
antem oritur ex Lepontiis, qui Alpes incolunt, et
longo spatio per fines Nantuatium, Helvetiorum, Se-
quanorum, Mediomatricorum‚ Tribueorum, Treviro-
rum, citatus fertur: et, ubi oceano appropinquat,
in plures diffluit partes, multis ingentibusque insulis
effectis, quarum pars magna a feris barbarisque natio-
nibus incolitur, (ex quibus sunt, qui piscibus atque
ovis avium vivere existimantur) multisque capitibus
in oceanum influit. ,

XI. Caesar quum ab hoste non amplius passuum
x11 millibus abesset, ut erat constitutum, ad eum le·
gati revertuntur: qui, in itinere congressi, magnopere,
ne longius progrederetur, orabant. Quum id non
impetrassent, petebant, uti ad eos equites, qui agmen
antecessissent, praemitteret, cosque pugna prohibe-
ret; sibique uti potestatem faceret in Ubios legatos
mittendi: quorum si principes ac senatus sibi jureju-
rando fidem fecissent, ea conditione, qnae a Caesare
ferretur, se usuros ostendebant: ad has res conficien-
das sibi tridui spatium daret. Haec omnia Caesar
eodem illo pertinere arbitrabatur, ut, tridui mora in-
tex-posita, equites eorum, qui abessent, reverterentur;
tamen sese non longius millibus passuum IV aquatio-
nis caussa processurum eo die dixit: huc postero die
quam frequentissimi convenirent, ut de eorum postu-
latis cognosceret. Interim ad praefectos, qui cum
omni equitatu antecesserant, mittit, qui nunciarent,
ne hostes proelio lacesserent: et, si ipsi lacesserentur,

