100 DE BELLO GALLICO

sumit, ne nocturnis quidem temporibus ad laborem
militum intermissis. Subductis navibus, castrisque
egregie munitis, easdem copias, quas ante, praesidio
navibus reliquit: ipse eodem, unde redierat, proficis·
citur. Eo quum venisset, majores jam undique in
eum locum copiae Britannorum convenerant ; summa
imperii bellique administrandi, communi consilio,
permissa Cassivellauno, cujus fines a maritimis civi·-
tatibus flumen dividit, quod appellatur Tamesis, a
mari circiter millia passuum Lxxx. Huic superiore
tempore cum reliquis civitatibus continentia bella in-
tercesserant. Sed, nostro adventu permoti, Britanni
hunc toti bello imperioque praefecerant.

XII. Britanniae pars interior ab iis incolitur,
quos natos in insula ipsa, memoria proditum dicunt.
Maritima pars ab iis, qui, praedae ac belli inferendi
caussa, ex Belgis transierant, qui omnes fere iis no·
minibus civitatum appellantur, quibus orti ex civita-
tibus eo pervenerunt, et bello illato ibi remanserunt,
atque agros colere coeperunt. Hominum est infinita
multitudo, creberrimaque aedificia, fere Gallicis con-
similia; pecorum magnus numerus. Utuntur aut
aere, aut taleis ferreis ad certum pondus examinatis,
pro nummo. Nascitur ibi plumbum album in medi-
terraneis regionibuS, in maritimis ferrum; sed ejus
exigua est copia: aere utuntur importato. Materia
cujusque generis, ut in Gallia, est, praeter fagum at-
que abietem. Leporem, et gallinam, et anserem gus-
tare, fas non putant : haec tamen alunt animi volup·
tatisque caussa. Loca sunt temperatiora, quam in
Gallia, remissioribus frigoribus.

XIII. Insula natura triquetra, cujus unum latus
cst contra Galliam. Hujus lateris alter angulus, qui

