LIBER VII, 185

jus adventu ab hostibus cognito, magnae ex finitimis
civitatibus copiae convenerunt. Summa imperii tra-
ditur Camulogeno, Aulerco ; qui, prope confectus ac-
tate‚ tamen propter singularem scientiam rei milita-
ris ad eum est honorem evocatus. Is, quum ani-
madvertisset perpetuam esse paludem, quae influeret
in Sequanam, atque illum omnem locum magnopere
impediret, hic consedit, nostrosque transitu prohibere
instituit.

LVIII. Labienus primo vineas agere, cratibus at-
que aggere paludem explere, atque iter munire, co-
nabatur. Postquam id difficilius confieri animadver-
tit, silentio e castris tertia vigilia egressus, eodem,
quo venerat, itinere Melodunum pervenit. Id est op-
pidum Senonum, in insula Sequanae positum, ut paul*-
lo ante Lutetiam diximus. Depreliensis navibus cir-
citer L, celeriterque conjunctis, atque eo militibus
impositis, et rei novitate perterritis oppidaniS‚ quorum
magna pars ad bellum erat evocata, sine contentione
oppido potitur. Refecto ponte, quern superioribus
diebus hostes resciderant, exercitum transducit, et
secundo flumine ad Lutetiam iter facere coepit.
Hostes, re cognita ab iis, qui a Meloduno profu-
gerant, Lutetiam incendi pontesque ejus oppidi res-
cindi jubent: ipsi, profecti a palude, in ripis Sequa-
nae, e regione Lutetiae, contra Labieni castra con-
sidunt.

LIX. Jam Caesar a Gergovia discessisse audieba-
tur: jam de Aeduorum defectione, et secundo Gal-
liae motu, rumores afferebantur, Gallique in colloqui-
is, interclusum itinere et Ligeri, Caesarem, inopia
frumenti coactum, in provinciam contendisse confir-

mabant. Bellovaci autem, defectione Aeduorum cog-³
ΤοΜ. Ι. A a

