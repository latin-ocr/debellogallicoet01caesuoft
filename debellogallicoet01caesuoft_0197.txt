LIBER VII. 173

sidio, potitus loco, duas ibi legiones collocavit; fos-
samque duplicem duodenum pedum a majoribus cas-
tris ad minora perduxit, ut tuto ab repentino hostium
incursu etiam singuli commeare possent. .

XXXVII. Dum haec ad Gergoviam geruntur, Con-
victolitanis Aeduus, cui magistratum adjudicatum a
Caesare demonstravimus, sollicitatus ab Arvernis pe-
cunia, cum quibusdam adolescentibus colloquitur;
quorum erat princeps Litavicus, atque ejus fratres,
amplissima familia nati adolescentes. Cum iis prae-
mium communicat, hortaturque, ut se liberos, et im-
perio natos, meminerint: unam csse Aeduorum civi-
tatem, quae certissimam Galliae victoriam distineat;
ejus auctoritate reliquas contineri ; qua transducta,
locum consistendi Romanis in Gal-lia non fore: esse
nonnullo se Caesaris beneficio affectum, sic tamen, ut
justissimam apud eum caussam obtinuerit; sed plus
communi libertati tribuere. cur enim potius Aedui
de suo jure, et de legibus, ad Caesarem disceptato-
rem, quam Romani ad Aeduos, veniant? Celeriter
adolescentibus et oratione magistratus et praemio de-
ductis, quum se vel principes ejus consilii fore profi-
terentur, ratio perficiendi quaerebatur, quod civitatem
temere ad suscipiendum bellum adduci posse non con-
fidebant. Placuit, uti Litavicus decem illis millibus,
quae Caesari ad bellum mitterentur, praeficeretur, at-
que ea ducenda curaret, fratresque ejus ad Caesarem
praecurrerent. reliqua, qua ratione agi placeat, con-
stituunt.

XXXVIII. Litavicus, accepto exercitu, quum mil-
lia passuum circiter xxx ab Gergovia abesset, convo-
catis subito militibus, lacrimans, Quo proficiscimur,
inquit, milites? Omnis noster equitatus, omnis no-

