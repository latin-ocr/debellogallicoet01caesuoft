130 DE BELLO GALLICO

cognoscunt. Positis castris a millibus passuum xv,
auxilia Germanorum exspectare constituunt. Labie-
nus, hostium cognito consilio, sperans temeritate eo-
rum fore aliquam dimicandi facultatem, praesidio co-
hortium v impedimentis relicto, cum xxv cohortibus,
magnoque equitatu, contra hostem proficiscitur; et,
Μ passuum intermisso spatio, castra communit. Erat
inter Labienum atque hostem difficili transitu flumen,
ripisque praeruptis. Hoc neque ipse transire in ani-
mo habebat, neque hostes transituros existimabat.
Augebatur auxiliorum quotidie spes. Loquitur in
consilio palam, Quoniam Germani appropinquare di-
cantur, sese suas exercitusque fortunas in dubium
non devocaturum, et postero die prima luce castra
moturum. Celeriter haec ad hostes deferuntur, ut
ex magno Gallorum equitatus numero nonnullos Gal-
licis rebus favere natura cogebat. Labienus, noctu
tribunis militurn primisque ordinibus coactis, quid sui
sit consilii, proponit; et, quo facilius hostibus timo-
ris det suspicionem, majore strepitu et tumultu, quam
populi Romani fert consuetudo, castra moveri jubet.
His rebus fugae similem profectionem efficit. Haec
quoque per exploratores ante lucem, in tanta propin-
quitate castrorum, ad hostes deferuntur.

VIII. Vix agmen novissimum extra munitiones
processerat; quum Galli, cohortati inter se, ne spe-
ratam praedam ex manibus dimitterent ; longum es-'
se, perterritis Romanis, Germanorum auxilium ex·
spectare; neque suam pati dignitatem, ut tantis co-
piis tam exiguam manum, praesertim fugientem, at-
que impeditam, adoriri non audeant3 flumen transire
et iniquo loco proelium committere non dubitant.
Quae fore suspicatus, Labienus, ut omnes citra flu-

 

