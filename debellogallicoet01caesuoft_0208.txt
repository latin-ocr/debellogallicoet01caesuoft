184· DE BELLO GALLICO

navibus avexerunt, reliquum flumine atque incendio
corruperunt: ipsi ex finitimis regionibus copias coge-
re, praesidia custodiasque ad ripas Ligeris disponere,
equitatumque omnibus locis injiciendi timoris caussa
ostentare, coeperunt; si ab re frumentaria Romanos
excludere [aut adductos inopia ex provincia exclu-
dere] possent. Quam ad spem multum eos adjuva-
bat, quod Liger ex nivibus creverat, ut omnino vado
non posse transiri videretur.

LVI. Quibus rebus cognitis, Caesar maturandum
sibi censuit, si esset in perficiendis pontibus pericli-
tandum, ut prius, quam essent maiores eo coactae co-
piae, dimicaret. nam, ut commutato consilio iter in
provinciam converteret, (ut nemo non tum quidem
necessario faciendum existimabat) quum infamia at-
que indignitas rei, et oppositus mons Cevenna, via-
rumque difficultas impediebat : tum maxime, quod
Agendico‚ Labieno atque iis legionibus, quas una mi-
serat, vehementer timebat. ltaque, admodum mag-
nis, diurnis atque nocturnis, itineribus confectis, con·
tra omnium opinionem ad Ligerim pervenit 3 vadoque
per equites invento, pro rei necessitate opportuno, ut
brachia modo atque humeri ad sustinenda arma liberi
ab aqua esse possent, disposito equitatu, qui vim flu-
minis refringeret, atque hostibus primo adspectu per-
turbatis, ineolumem exercitum transduxit: frumen-
tumque in agris et peeoris copiam nactus, repleto iis
rebus exercitu, iter in Senonas facere instituit.

LVII. Dum haec apud Caesarem geruntur, Labie-
nus, eo supplemento, quod nuper ex ltalia venerat,-
relicto Agendici,ut esset impedimentis praesidio, cum
iv legionibus Lutetiam proficiscitur. id est oppidum
Parisiorum, positum in insula fluminis Sequanae. Cu·

