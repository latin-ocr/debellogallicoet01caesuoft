LIBER VIII. ‘217

petum fecit. Nostri constanter incursum sustinent
insidiatorum; neque plures in unum locum conveni-
unt; quod plerumque equestribus proeliis quum prop-
ter aliquem timorem accidit, tum multitudine ipsorum
detrimentum accipitur.

XIX. Quum, dispositis turmis, invicem rari proe-
liarentur, neque ab lateribus circumveniri suos pate-
rentur, erumpunt ceteri, Correo proeliante ex silvis.
Fit magna contentione diversum proelium. Quod
quum diutius pari Marte iniretur, paullatim ex silvis
instructa multitudo procedit peditum, quae nostros
coegit cedere equites: quibus celeriter subveniunt le-
vis armaturae pedites, quos ante legiones missos do·
cui; turmisque nostrorum interpositi constanter proe—
liantur. Pugnatur aliquamdiu pari contentione: dein-
de, ut ratio postulabat proelii, qui sustinuerant primos
impetus insidiarum, hoc ipso fiunt superiores, quod
nullum ab insidiantibus imprudentes acceperant de-
trimentum. Accedunt propius interim legiones ; cre-
brique eodem ternpore et nostris et hostibus nuncii
afferuntur, imperatorem instructis copiis adesse. Qua
re cognita, praesidio cohortium confisi, nostri acerri-
me proeliantur, ne, si tardius rem gessissent, victori-
ae gloriam communicasse cum legionibus viderentur.
Hostes concidunt animis, atque itineribus diversis
fugam quaerunt. Nequidquam: nam, quibus diffi-
cultatibus locorum Romanos claudere voluerant, iis
ipsi tenebantur. Victi tamen, perculsique, majore
parte amissa, quo fors tulerat, consternati profugiunt,
partim silvis petitis, partim flumine ; qui tamen in
fuga a nostris acriter insequentibus conficiuntur:
quum interim nulla calamitate victus Correus excede-
re proelio, silvasque petere, aut invitantibus nostris

Tan. Ι. Ε e

