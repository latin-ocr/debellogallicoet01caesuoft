230 DE BELLO GALLICO

tremum cuniculis venae fontis intercisae sunt, atque
aversae. Quo sacto exhaustus, repente perennis exa-
ruit fons, tantamque attulit oppidanis salutis despe-
rationem, ut id non hominum consilio, sed deorum
voluntate, factum putarent. Itaque, necessitate coac-
ti, se tradiderunt.

XLIV. Caesar, quum suam lenitatem cognitam
omnibus sciret, neque vereretur, nc quid crudelitate
naturae videretur asperius secisse, neque exitum con-
siliorum suorum animadverteret, si tali ratione diver-
sis in locis plures rebellare consilia inissent, exem-
plo supplicii deterrendos reliquos existimavit. Ita-
que omnibus‚ qui arma tulerant, manus praecidit, vi-
tam concessit; quo testatior esset poena improborum.
Drappes, quem captum esse a Caninio docui, sive
indignatione, et dolore vinculorum, sive timore gra-
vioris supplicii, paucis diebus se cibo abstinuit, atque
ita interiit. Eodem tempore Lucterius, quem profu-
gisse ex proelio scripsi, quum in potestatem venisset
Epasnacti Arverni, (crebro enim mutandis locis mul-
torum fidei se committebat, quod. nusquam diutius
sine periculo commoraturus videbatur, quum sibi con-
scius esset, quam inimicum deberet Caesarem habere)
hunc Epasnactus Arvernus, amicissimus populi Ro-
mani, sine dubitatione ulla vinctum ad. Caesarem
deduxit.

XLV. Labienus interim in Treviris equestre proe-
lium secundum facit: compluribusque Treviris in-
terfectis‚ et Germanis, qui nulli adversus Romanos
auxilia denegabant, principes eorum vivos in suam
redegit potestatem ; atque in iis Surum Aeduum, qui
rt virtutis et generis summam nobilitatem habebat,

 

