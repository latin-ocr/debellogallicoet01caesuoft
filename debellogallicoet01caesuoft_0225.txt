LIBER VII. ‘201

complura tormentis tela conjiciuntur. At M. Anto-
nius et C. Trebonius, legati, quibus eae portes ad de-
fendendum obvenerant, qua ex parte nostros premi
intellexerant, iis auxilio ex ulterioribus castellis de-
ductos submittebant.

LXXXII. Dum longius ab munitione aberant Ga}-
li, plus multitudine telorum proficiebant t posteaquam
propius successerunt, aut sc ipsi stimulis inopinantes
induebant, aut in scrobes delapsi transfodiebantur,
aut ex vallo ac turribus tranSJecti pilis muralibus in-
teribant. Multis undique vulneribus acceptis, nulla.
munitione perrupta, quum lux appeteret, veriti, nc ab
latere aperto ex superioribus castris eruptione circum-
venirentur, se ad suos receperunt. At interiores, dum
ea, quae a Vercingetorige ad eruptionem praeparata
erant, proferunt, priores fossas explent; diutius in
iis rebus administrandis morati, prius suos discessis-
se cognoverunt, quam munitionibus appropinquarent.
Ita, re infecta, in oppidum reverterunt.

LXXXIII. Bis magno cum detrimento repulsi,
Galli, quid agant, consulunt; locorum peritos ad-
hibent : ab his superiorum castrorum situs munitIO-
nesque cognoscunt. Erat a Septemtrionibus collis,
quem, propter magnitudinem circuitus, opere circum-
plecti non potuerant nostri, necessarioque paene ini-
quo loen, et leniter declivi, castra fecerant. Haec
C. Antistius Reginus et C. Caninius Rebilus, legati,
cum 11 legionibus obtinebant. Cognitis per explora-
tores regionibuS, duces hostium Lx millia ex omni nu-
mero deligunt, earum civitatum, quae maximam vir-
tutis opinionem habebant: quid, quoque pacto, agi
placeat, occulte inter se constituunt : adeundi tempus

definiunt, quum meridies esse videatur. Iis copiis
Toxi. l. C c

