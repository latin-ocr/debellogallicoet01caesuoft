178 DE BELLO GALLICO

XLV. Hac re cognita, Caesar mittit complures
equitum turmas eo de media nocte: iis imperat, ut
paullo tumultuosius omnibus in locis pervagarentur,
Prima luce magnum numerum impedimentorum ex
castris mulorumque produci, eque iis stramenta de·
trabi, mulionesque cum cassidibus, equitum specie ac
simulatione, collibus circumvehi jubet. His paucos
addit equites, qui latius ostentationis caussa vagaren-
tur. Longo circuitu easdem omnes jubet petere re-
giones. Haec procul ex oppido videbantur, ut erat a
Gergovia despectus in castra: neque tanto spatio,
certi quid esset, explorari poterat. Legionem unam
eodem jugo mittit, et paullo progressam inferiore con-
stituit loco, silvisque occultat. Augetur Gallis sus-
picio, atque omnes illo ad munitionem copiae trans-
ducuntur. Vacua castra hostium Caesar conspicatuS,
tectis insignibus suorum, occultatisque signis milita=
ribus, raros milites, ne ex oppido animadverterentur,
ex majoribus castris in minora transducit; legatisque,
quos singulis legionibus praefecerat, quid fieri vellet,
ostendit: in primis monet, ut contineant milites, ne
studio pugnandi, aut spe praedae, longius progredian-
tur: quid iniquitas loci lrabeat incommodi, proponit:
hoc una celeritate posse vitari: occasionis esse rem,
non proelii. His rebus expositis, signum dat, et ab
dextera parte alio adscensu eodem tempore Aeduos
mittit.

XLVI. Oppidi murus ab planitie atque initio ad-
scensuS, recta regione, si nullus anfractus intercede-
ret, mcc passus aberat: quidquid huic circuitus ad
molliendum clivum accesserat, id spatium itineris
augebat. At medio fere colle in longitudinem, ut
natura montis ferebat, ex grandibus saxis vl pedum

 

 

