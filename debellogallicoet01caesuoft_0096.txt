72 DE BELLO GALLICO

tis, longius- impeditioribus locis secuti, paucos ex suis
deperdiderunt.

XXIX. Reliquis deinceps diebus Caesar silvas cae-
dere instituit; et, ne quis inermibus imprudentibusque
militibus ab latere impetus fieri posset, omnem eam
materiam, quae erat caesa, conversam ad hostem col-
locabat, et pro vallo ad utrumque latus exstruebat.
Incredibili celeritate magno spatio paucis diebus con-
fecto, quum jam pecus atque extrema impedimenta
ab nostris tenerentur, ipsi densiores silvas peterent;
ejusmodi sunt tempestates consecutae, uti opus ne-
cessario intermitteretur, et continuatione imbrium
diutius sub pellibus milites contineri non possent. Ita-
que, vastatis omnibus eorum agris, vicis aedificiisque
incensis, Caesar exercitum reduxit, et in Aulercis,
Lexoviisque, reliquis item civitatibus, quae proxime
bellum fecerant, in hibernis collocavit.

LIBER IV.

Ι. EA, quae secuta est, hieme, qui fuit annus Cn.
Pompeio, M. Crasso coss. Usipetes Germani, et item
Tenchtheri, magna cum multitudine hominum, flumen
Rhenum transierunt, non longe a mari, quo Rhenus
influit. Caussa transeundi fuit, quod, ab Suevis com-
plures annos exagitati, bello premebantur, et agricul-
tura prohibebantur. Suevorum gens est longe maxi-
ma et bellicosissima Germanorum omnium. Hi cen-
tuni pagos habere dicuntur: ex quibus quotannis sin-
gula millia armatorum bellandi caussa ex finibus edu-
cunt. reliqui, qui domi manserint, se atque illos alunt.

