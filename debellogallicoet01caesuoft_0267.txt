LIBER Ι. 243

per contumeliam ab inimicis extorqueretur, ereptoque
semestri imperio in urbem retraheretur, cujus absen-
tis rationem haberi proximis comitiis populus jussis-
set: tamen hanc jacturam honoris sui, reipublicae
caussa, aequo animo tulisse: quum literas ad sena-
tum miserit, ut omnes ab exercitibus discederent, ne
id quidem impetravisse: tota Italia dilectus haberi,
retineri legiones 11, quae ab se simulatione Parthici
belli sint abductae: civitatem esse in armis. Quonam
haec omnia, nisi ad suam perniciem, pertinere? Sed
tamen ad omnia se descendere paratum, atque omnia
pati reipublicae caussa. Proficiscatur Pompeius in
suas provincias: ipsi exercitus dimittant: discedant
in Italia omnes ab armis: metus e civitate tollatur:
libera comitia atque omnis respublica senatui populo-
que Romano permittatur. Haec quo facilius certis-
que conditionibus fiant, et jurejurando sanciantur, aut
ipse propius accedat, aut se patiatur accedere: fore,
uti per colloquia omnes controversiae componantur.

X. Acceptis mandatis, Roscius cum L. Caesare
Capuam pervenit, ibique consules Pompeiumque in-
venit. Postulata Caesaris renunciat. Illi, deliberata
re, respondent, scriptaque ad eum mandata per eos
remittunt, quorum haec erat summa: Caesar in Gal-
liam reverteretur, Arimino excederet, exercitus di-
mitteret. quae si fecisset, Pompeium in Hispanias
iturum. Interea, quoad fides esset data, Caesarem
facturum, quae polliceretur, non intermissuros con-

‚sules Pompeiumque dilectus.

XI. Erat iniqua conditio, postulare, ut Caesar
Arimino excederet, atque in provinciam revertere-
tur 3 ipsum et provincias et legiones alienas tenere ι
exercitum Caesaris velle dimitti; dilectus habere:

