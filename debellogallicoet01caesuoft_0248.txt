224 DE BELLO GALLICO

tis obsidibus, veniunt in deditionem; ceteraeque civi-
tates positae in ultimis Galliae finibus, Oceano, con-
junctae, quae Armoricae appellantur, auctoritate ad-
ductae Carnutum, adventu Fabii legionumque impe-
rata sine mora faciunt. Dumnacus, suis finibus ex-
pulsus, errans, latitansque, solus extremas Galliae
regiones petere est coactus.

XXXII. At Drappes, unaque Lucterius, quum
legiones Caniniumque adesse cognoscerent, nec sc
sine certa pernicie, persequente exercitu, putarent
provinciae fines intrare posse, nec jam liberam vagan-
di latrociniorumque faciendorum facultatem haberent,
consistunt in agris Cadurcorum. Ibi, quum Lucte-
rius apud suos cives quondam, integris rebus, mul-
tum potuisset, semperque auctor novorum consilio-
rum magnam apud barbaros auctoritatem haberet,
oppidum Uxellodunum, quod in clientela fuerat ejus,
natura loci egregie munitum, occupat suis et Drap·
petis copiis, oppidanosque sibi conjungit.

XXXIII. Quo quum confestim C. Caninius venis=
set, animadverteretque, omnes oppidi partes praerupn
tissimis saxis esse munitas, quo, defendente nullo, ta-
men armatis adscendere esset difficile; magna autem
impedimenta oppidanorum videret, quae si clandes-
tina fuga subtrahere conarentur, effugere non modo
equitatum, sed ne legiones quidem, possent: tripar-
tito cohortibus divisis, trina excelsissimo loco castra
fecit, a quibus paullatim, quantum copiae patieban-
tur, vallum in oppidi circuitum ducere instituit.

XXXIV. Quod quum animadverterent oppidani,
miserrimaque Alesiae memoria solliciti, similem ca-
sum obsessionis vererentur, maximeque ex omnibus
Lucterius, qui fortunae illius periculum fecerat, mou

l

 

 

