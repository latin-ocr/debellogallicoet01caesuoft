242 DE BELLO CIVILI

que pacaverint, ut ejus existimationem dignitatemque
ab inimicis defendant. Conclamant legionis xul, quae
aderat, milites, (hanc enim initio tumultus evocave-
rat : reliquae nondum convenerant) sese paratos es-
se imperatoris sui tribunorumque plebis injurias de-
fendere.

VIII. Cognita militum voluntate, Ariminum cum
ea legione proficiscitur, ibique tribunos plebis, qui ad
eum confugerant, convenit: reliquas legiones ex hi-
bernis evocat, et subsequi jubet. Eo L. Caesar ado-
lescens venit, cujus pater Caesaris erat legatus. Is,
reliquo sermone confecto, cujus rei caussa venerat,
habere se a Pompeio ad eum privati officii mandata
demonstrat: Velle Pompeium se Caesari purgatum,
ne ea, quae reipublicae caussa egerit, in suam con-
tumeliam vertat: semper se reipublicae commoda pri-
vatis necessitatibus habuisse potiora: Caesarem quo-
que pro sua dignitate debere et studium et iracun-
diam suam reipublicae dimittere, neque adeo graviter
irasci inimicis, ne, quum illis nocere se speret, reipu-
blicae noceat. Pauca ejusdem generis addit, cum ex-
cusatione Pompeii conjuncta. Eadem fere, atque eis-
dem rebus, praetor Roscius agit cum Caesare, sibi-
que Pompeium commemorasse demonstrat.

IX. Quae res etsi nihii ad levandas injurias perti-
nere videbantur, tamen, idoneos nactus homines, per
quos ea, quae vellet, ad eum perferrentur, petit ab
utroque, quoniam Pompeii mandata ad se detulerint,
ne graventur sua quoque ad eum postulata deferre Í¾
si parvo labore magnas controversias tollere, atque
omnem Italiam metu liberare, possint. Sibi semper
reipublicae primam fuisse dignitatem, vitaque potio-
rem: doluisse se, quod populi Romani beneficium sibi

 

