82 DE BELLO GALLICO

cratibusque consternebantur: ac nihilo secius subli-
cae et ad inferiorem partem fluminis obliquae ageban-
tur, quae, pro pari-cte subjectae, et cum omni opere
conjunctae, vim fluminis exciperent: et aliae item
supra pontem mediocri spatio, ut, si arborum trunci,
sive naves deJ'iciendi operis essent a barbaris missae,
his defensoribus earum rerum vis minueretur, neu
ponti nocerent.

XVIII. Diebus x, quibus materia coepta erat com-
portari, omni opere effecto, exercitus transducitur.
Caesar, ad utramque partem pontis firmo praesidio
relicto, in fines Sigambrorum contendit. Interim a
compluribus civitatibus ad eum legati veniunt, quibus,
pacem atque amicitiam petentibus, liberaliter respon-
dit, obsidesque ad se adduci jubet. At Sigambri, ex
eo tempore, quo pons institui coeptus est, fuga corn-
parata, hortantibus iis quos ex 'Iâ€˜enchtheris atque U-
sipetibus apud se habebant, finibus suis excesserant,-
suaque omnia exportaverant, seque in solitudinem ac
silvas abdiderant.

XIX. Caesar, paucos dies in eorum finibus mora-
tus, omnibus vicis aedificiisque incensis, frumentisque
succisis, se in fines Ubiorum recepit, atque, iis aux-
ilium suum pollicitus, si ab Suevis premerentur, haec
ab iis cognovit : Suevos, posteaquam per exploratores
pontem fieri comperissent, more suo, consilio habito,
nuncios in omnes partes dimisisse, uti de oppidis de-
migrarent, liberos, uxoreS, suaque omnia in silvas de-
ponerent3 atque omnes, qui arma ferre possent, unum
in locum convenirent: hunc esse delectum medium
fere regionum earum, quas Suevi obtinerent: hic Ro-
manorum adventum exspectare, atque ibi decertare
constituisse. Quod ubi Caesar comperit, omnibus his

