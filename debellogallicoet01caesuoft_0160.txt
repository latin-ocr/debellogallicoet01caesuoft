136 DE BELLO GALLICO

post mortem transire ad alios ; atque hoc maxime ad
virtutem excitari putant, metu mortis neglecto. Mul-
ta praeterea de sideribus, atque eorum motu, de mun-
di ac terrarum magnitudine, de rerum natura, de deo-
rum immortalium vi ac potestate, disputant, et juven·
tuti tradunt.

XV. Alterum genus est Equitum. Hi, quum est
usus, atque aliquod bellum incidit (quod ante Caesa-
ris adventum fere quotannis accidere solebat, uti aut
ipsi injurias inferrent, aut illatas propulsarent,) om-
nes in bello versantur; atque, eorum ut quisque est
genere copiisque amplissimus, ita plurimos circum se
ambactos clientesque habent. Hanc unam gratiam
potentiamque noverunt.

XVI. Natio est omnis Gallorum admodum dedita
religionibus; atque ob eam caussam, qui sunt affecti
gravioribus morbis, quique in proeliis periculisque
versantur, aut pro victimis homines immolant, aut se
immolaturos vovent, administrisque ad ea sacrificia
Druidibus utuntur; quod, pro vita hominis, nisi ho-
minis vita reddatur, non posse aliter deorum immor-
talium numen placari, arbitrantur: publiceque ejus-
dem generis habent instituta sacrificia. Alii immani
magnitudine simulacra habent, quorum contexta vi-
minibus membra vivis hominibus complent; quibus
succensis, circumventi flamma exanimantur homines.
Supplicia eorum, qui in furto, aut in latrocinio, aut
aliqua noxa, sint comprehensi, gratiora diis immorta-
libus esse arbitrantur: sed, quum ejus generis copia
deficit, etiam ad innocentium supplicia descendunt.

XVII. Deum maxime Mercurium colunt: hujus
sunt plurima simulacra ι hunc omnium inventorem
artium ferunt: hunc viarum atque itinerum ducem,

 

