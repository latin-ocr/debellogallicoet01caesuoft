161· DE BELLO GALLICO

fame paene consumtum videtis; quem, turpiter se ex
hac fuga recipientem, ne qua civitas suis finibus re-
cipiat, a me provisum est.

XXI. Conclamat omnis multitudo, et suo more ar-
mis concrepat, quod facere in eo consuerunt, cujus
orationem approbant : summum esse Vercingetorigem
ducem, nec de ejus fide dubitandum, nec majore ra-
tione bellum administrari posse. Statuunt‚ ut decem
millia hominum, delecta ex omnibus copiis, in oppi-
dum submittantur, neo solis Biturigibus communem
salutem committendam censent3 quod penes eos, si
id oppidum retinuissent, summam victoriae constare
intelligebant.

XXII. Singulari militum nostrorum virtuti consi-
lia cujusque modi Gallorum occurrebant, ut cst sum-
mae genus sollertiae, atque ad omnia imitanda ct
efficienda, quae ab quoque tradantur, aptissimum.
Nam et laqueis falces avertebant, quas quum destina-
verant, tormentis introrsus reducebant ; et aggerem
cuniculis subtrahebant, eo scientius, quod apud eos
magnae sunt ferrariae, atque omne genus cuniculo-
rum notum atque usitatum est· Totum autern murum
ex omni parte turribus contabulaverant, atque lias co-
riis intexerant. Tum, crebris diurnis nocturnisque
eruptionibus, aut aggeri ignem inferebant, aut milites,
occupatos in opere, adoriebantur: et nostrarum tur-
rium altitudinem, quantum has quotidianus agger ex-
presserat, commissis suarum turrium malis, adaequa-
bant, et apertos cuniculos praeusta et praeacuta mate-
ria, et pice fervefacta, et maximi ponderis saxis, mo-
rabantur, moenibusque appropinquare prohibebant.

XXIII. Muris autem omnibus Gallicis haec fere
forma est. Trabes directae perpetuae in longitudi*

 

