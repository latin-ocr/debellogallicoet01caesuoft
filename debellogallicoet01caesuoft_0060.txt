35 DE BELLO GALLICO

or erat, quam hi, qui inter aciem versabantur, tertiam
aciem laborantibus nostris subsidio misit.

LIII. Ita proelium restitutum est, atque omnes
hostes terga verterunt: neque prius fugere destite-
runt, quarn ad flumen Rhenum, millia passuum ex eo
loeo circiter quinquaginta, pervenerint. Ibi perpauci
aut, viribus confisi, transnatare contenderunt, aut, lin-
tribus inventis, sibi salutem repererunt. In his fuit
Ariovistus, qui, naviculam deligatam ad ripam nactus,
ea profugit. reliquos omnes consecuti equites nostri
interfecerunt. Duae fuerunt Ariovisti uxores, una
Sueva natione, quam ab domo secum eduxeratÍ¾ altera
Norica, regis Vocionis soror, quam in Gallia duxerat,
a fratre missam. Utraeque in ea fuga perierunt. Du-
ae filiae harum, altera occisa, altera capta est. C. Va-
lerius Procillus, quum a custodibus in fuga trinis ca-
tenis vinctus traheretur, in ipsum Caesarem, hostes
equitatu persequentem, incidit. Quae quidem res
Caesari non minorem, quam ipsa victoria, voluptatem
attulit: quod hominem honestissimum provinciae Gal-
liae, suum familiarem et hospitem, ereptum e mani-
bus hostium, sibi restitutum videbat: neque ejus ca-
lamitate de tanta voluptate et gratulatione quidquam
fortuna deminuerat. Is, se praesente, de se ter sor-
tibus consultum dicebat, utrum igni statim necaretur,
an in aliud tempus reservaretur: sortium beneficio se
esse incolumem. Item M. Mettius repertus, et ad
eum reductus est.

LIV. Hoc proelio trans Rhenum nunciato, Sue-
vi, qui ad ripas Rheni venerant, domum reverti coe-
perunt: quos Ubii, qui proximi Rhenum incolunt,
perterritos insecuti, magnum ex his numerum oecide-
runt. Caesar, una aestate duobus maximis bellis con-

