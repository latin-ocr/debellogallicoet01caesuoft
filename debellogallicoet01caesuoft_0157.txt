LIBER VI. 133

alienum esse videtur de Galliae Germaniaeque mo-
ribus, et, quo differant hae nationes inter sese, propo-
nere. In GALmA non solum in omnibus civitatibus,
atque in omnibus pagis, partibusque, sed paene etiam
in singulis domibus, factiones sunt: earumque factio·-
num principes sunt, qui summam auctoritatem eorum
judicio habere existimantur, quorum ad arbitrium ju-
diciumque summa omnium rerum consiliorumque re-
deat. idque ejus rei caussa antiquitus institutum vi-
detur, ne quis ex plebe contra potentiorem auxilii
egeret: suos enim quisque opprimi, et circumveniri,
non patitur; neque, aliter si faciant, ullam inter suos
habent auctoritatem. Haec eadem ratio est in surn-
ma totius Galliae: namque omnes civitates in partes
divisae sunt duas.

XII. Quum Caesar in Galliam venit, alterius fac-
tionis principes erant Aedui, alterius Sequani. Hi
quum per se minus valerent, quod summa auctoritas
antiquitus erat in Aeduis, magnaeque eorum erant
clientelae, Germanos atque Ariovistum sibi adjunxe-
rant, eosque ad se magnis jacturis pollicitationibus-
que perduxerant. Proeliis vero compluribus factis
secundis, atque omni nobilitate Aeduorum interfecta,
tantum potentia antecesserant, ut magnam partem
clientium ab Aeduis ad se transducerent, obsides-
que ab iis principum filios acciperent, et publice ju-
rare cogerent, nihil se contra Sequanos consilii initu-
ros; et partem finitimi agri per vim occupatam possi-
derent, Galliaeque totius principatum obtinerent.
qua necessitate adductus, Divitiacus‚ auxilii petendi
caussa Romam ad senatum profectus, infecta re re-
dierat. Adventu Caesaris facta commutatione rerum,
obsidibus Aeduis redditis, veteribus clientelis restitu-

