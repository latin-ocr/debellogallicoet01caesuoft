192 DE BELLO GALLICO

erant pulsi3 adhortatus ad laborem milites, Alesiam
circumvallare instituit.

LXIX. Ipsum erat oppidum in colle summo, ad-
modum edito loco, ut, nisi obsidione, expugnari posse
non videretur. cujus collis radices duo duabus ex
partibus flumina subluebant. Ante id oppidum plani-
ties circiter millia passuum 111 in longitudinem pate-
bat: reliquis ex omnibus partibus colles, mediocri in-
terjecto spatio, pari altitudinis fastigio, oppidum cin-
gebant. Sub muro, quae pars collis ad orientem so-
lem spectabat, hunc omnem locum copiae Gallorum
compleverant; fossamque et maceriam v1 in altitu-
dinem pedum praeduxerant. Ejus munitionis, quae
ab Romanis instituebatur, circuitus XI millium passu-
um tenebat. Castra opportunis locis erant posita, ibi-
que castella xxlu sacta; quibus in castellis interdiu
stationes disponebantur, ne qua subito eruptio fieret:
haec eadem noctu excubitoribus ac firmis praesidiis
tenebantur.

LXX. Opere instituto, fit equestre proelium in
ea planitie, quam, intermissam collibus, 111 millia pas-
suum in longitudinem patere supra demonstravimus.
Summa vi ab utrisque contenditur. Laborantibus
nostris Caesar Germanos submittit, legionesque pro
castris constituit, ne qua subito irruptio ab hostium
peditatu fiat. Praesidio legionum addito, nostris ani-
mus augetur: hostes, in fugam conjecti, se ipsi mul-
titudine impediunt, atque angustioribus portIS relic-
tis coarctantur. [Tum] Germani acrius usque ad
munitiones sequuntur. Fit magna caedes : nonnulli,
relictis equis, fossam transire et maceriam transcen*
dere conantur. Paullum legiones Caesar, quas pro
vallo constituerat, promoveri jubet. Non minus, qui

  

l

